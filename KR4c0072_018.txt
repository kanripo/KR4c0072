# -*- mode: mandoku-view; -*-
#+TITLE: 樊川文集
#+DATE: 2015-09-11 08:36:29.468167
#+PROPERTY: ID KR4c0072
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0335-018樊川文集-卷第十八.
<pb:KR4c0072_SBCK_018-1a>¶
樊川文集第十八¶
　　　　　　　　中書舍人杜牧字牧之¶
　　　李訥除浙東觀察使兼御史大夫制¶
勑仲尼以舉賢才則理大禹以䏻官人則安况¶
西界淛河東奄左海機杼耕稼提封七州其間¶
繭稅魚鹽衣食半天下不有可仗豈冝委之正¶
議大夫使持節華州諸軍事守華州刺史兼御¶
史中丞充潼𨵿防禦鎮國軍等使上柱國隴西¶
縣開國男食邑三百戸賜紫金魚袋李訥温良¶
恭儉齊莊中正實以君子之徳華以才人之辭¶
<pb:KR4c0072_SBCK_018-1b>¶
&KR0045;歴清顯昭彰令聞輟自掌言式是近輔子貢¶
爲清廟之噐仲弓有&KR0047;靣之才智莫能欺剛亦¶
不&KR0269;表率教化皆有法度今者兵爲農噐草作¶
軒車言於共理在擇循吏是故用已效之績託¶
分&KR0009;之任擁蒨斾而服玄玉化千里而有三軍¶
儒者之榮莫過於此孔子曰仁者愛人智者知¶
人愛人則疲羸可蘇知人則才幹不棄土宇旣¶
廣殺生在我考此二者可以報政榮加副相用¶
&KR0953;大&KR0022;爾其勉之無忝所舉可使持節都督越¶
州諸軍事守越州刺史兼御史大夫充浙江東¶
<pb:KR4c0072_SBCK_018-2a>¶
道都團練觀察處置等使散官勲封賜如故¶
　　　盧&KR0366;除廬州刺史制¶
勑夫立人伯長此周文王所以敬事上帝也况¶
廬江五城環地千里口衆賊重豈可輕授朝議¶
郎守尚書刑部郎中柱國賜緋魚袋盧搏以文¶
學䇿名才能入仕周歴臺閣嘗宰繁𠟵鬰有佳¶
譽兼報善政今者出郎官之帳懸太守之章言¶
於清時不爲不遇上有命則違之上有好則效¶
之此乃成王命君陳之言也故行令不如行化¶
律人不如律身念兹二者可長人矣無忝分&KR0009;¶
<pb:KR4c0072_SBCK_018-2b>¶
爾其勉之可使持節廬州諸軍事守廬州刺史¶
散官勲賜如故¶
　　　李文舉除睦州刺史制¶
勑夫三尺律令人情出於中耳苟情有不可亦¶
法無本條正議大夫權知宗正卿上柱國隴西¶
縣開國伯食邑七百戸賜紫金魚袋李文舉宗¶
室子孫&KR0004;以地進累居官次皆著能名是以取¶
自遠藩擢爲宗正大則提舉群吏灑掃守奉次¶
則整訓屬族次第昭穆唯此二者爾之職焉今¶
則狂盗公然侵犯陵寢毀櫝之罪巳坐首令責¶
<pb:KR4c0072_SBCK_018-3a>¶
師之義固難矜寛勉於分憂足以&KR0024;過可使持¶
節睦州諸軍事守睦州刺史散官勲封賜如故¶
仍馳驛赴任¶
　　　竇弘餘加官依前台州刺史蘇莊除鄧¶
　　　州刺史等制¶
勑朝散大夫使持節台州諸軍事守台州刺史¶
上柱國竇弘餘朝議郎前使持節䖍州諸軍事¶
守䖍州刺史上柱國賜緋魚袋蘇莊等南郡盗¶
作而蕭育拜河内政羙而㓂恂留爲人擇官因¶
重而撫考於兩漢行古道也弘餘廉使上言父¶
<pb:KR4c0072_SBCK_018-3b>¶
老有請其爲政也長育多方恵訓不倦凡設敎¶
令皆有科指荘任&KR0047;康悉心爲理謹身律下節¶
用愛人&KR0047;陽古都近者小擾臨海越俗尤惜良¶
吏就加超拜各叶所冝仕至二千石可比人矣¶
無異文律不自貴重副疲羸之望者須念始終¶
坐狂愚之罪者勿理深汚各膺寵禄無忝分&KR0009;¶
弘餘可檢校太子右庻子餘如故莊可使持節¶
鄧州諸軍事守鄧州刺史散官勲賜如故¶
　　　李曁除絳州刺史魏中庸除亳州刺史¶
　　　曹慶除威遠營使等制¶
<pb:KR4c0072_SBCK_018-4a>¶
勑中散大夫使持節亳州諸軍事守亳州刺史¶
充本州團練鎮遏使雲&KR0016;尉賜紫金魚袋李曁¶
等昔貞觀末遣孫伏伽等二十二人各以六條¶
廵察郡縣以能進者止二十人𫉬死者七人流¶
&KR0481;黜免僅千百軰以太宗皇帝上聖憂勤之切¶
百執事奉法公謹之心守臣爲姧如此之衆况¶
今黜陟乆廢仕進多門&KR0225;思疲人每渇良吏牧¶
守之念予常&KR0942;懷曁實文士出典兵郡不薄爲¶
吏愛我百姓盗賊姧宄寢而不作鰥寡孤獨皆¶
有所養中庸再分符竹聞立善政凡爲理者皆¶
<pb:KR4c0072_SBCK_018-4b>¶
髙仰之今用巳効之才各委共理之任簿書刀¶
筆俗吏事耳慈惠敎化君子冝之二者較然爾¶
欲何取慶乃身帶兩綬兵分禁營得佩牛刀立¶
於交戰或有郷里之譽克肖友悌之風百里長¶
人在王畿内各思荅效無沗寵榮可依前件¶
　　　李誠元除朔州刺史制¶
勑銀青光禄大夫檢校國子𥙊酒前使持節都¶
督勝州諸軍事兼勝州刺史御史中丞充本州¶
押蕃落及義勇軍等使上柱國李誠元開元時¶
&KR0269;蕃上書悖慢無禮皆邉將造僞交闘華夷兾¶
<pb:KR4c0072_SBCK_018-5a>¶
立功勲以求爵賞自長慶巳降怠於制置西北¶
守帥多非其人侵虐種落厚自封殖至使忿鷙¶
之性不甘欺奪之若近者聚爲内㓂至乃騷動¶
天下因令循撫果效信順是以屢詔執事愼於¶
選求僉曰誠元家本北邊志氣慷慨將軍之子¶
頗傳父業學万人敵知四夷事跡榆林之前政¶
&KR0009;馬邑之名&KR0022;仍留兼官用震殊俗夫車馬甲¶
兵戰之噐也禮樂慈愛戰所蓄也然後要之誠¶
信禦以堅明雖曰戎夷豈不畏服深期國士無¶
頽家聲可撿校國子𥙊酒使持節朔州諸軍事¶
<pb:KR4c0072_SBCK_018-5b>¶
兼朔州刺史御史中丞散官勲如故¶
　　　薛逵除秦州刺史制¶
勑兵者㐫噐也將者死官也若不擇才必有䧟¶
敗銀青光禄大夫撿校右散&KR0016;常侍使持節隴¶
州諸軍事兼除州刺史御史大夫充本州防禦¶
使上柱國薛逵匈奴犯塞李廣逢時爪牙甚堅¶
翅翼頗健任以汧隴𠋣戎(一本作/盡/節)守封當賜輙分¶
軍租不入士爭爲死虜不敢犯今以天水名郡¶
號爲新都用汝守之期於鎮静無召戎生事無¶
翫兵&KR0829;功正封&KR0416;守禮信險走集嚴候伍邉將¶
<pb:KR4c0072_SBCK_018-6a>¶
之道莫過於斯弄印貂冠皆爲榮秩壯爾軍旅¶
惟恐不多勉礪&KR0289;鋩以期報效可撿校左散&KR0016;¶
常侍使持節秦州諸軍事兼秦州刺史御史大¶
夫充天雄軍使兼秦成兩州經略及義寜軍行¶
營鎮遏都知兵馬使本道營田等使散官勲如¶
故¶
　　　田克加檢校國子𥙊酒依前宥州刺史¶
　　　制¶
勑銀青光禄大夫檢校太子賔客使持節宥州¶
諸軍事兼宥州刺史御史中丞充經略軍使押¶
<pb:KR4c0072_SBCK_018-6b>¶
蕃落副使左神䇿軍宥州行管都如兵馬使上¶
柱國鴈門郡開國侯食邑一千戸田克梟俊無¶
敵感激輕生李信之氣盖関中陳安之勇聞隴¶
上委以邉郡能得士心㓂圍隂河守陴甚寡爾¶
乃萬死不顧一&KR0108;無前竒兵徑衝驍&KR0016;横挑圍¶
開孤壘戰敗豪羗言念忠勞豈愛爵賞帖以崇¶
秩用酬竒功畢萬疋夫也百戰皆𫉬有馬百乗¶
死於牖下死不在㓂此乃趙鞅誓衆之辭也冝¶
念古人之言勉作萬夫之特可撿校國子祭酒¶
餘並如故¶
<pb:KR4c0072_SBCK_018-7a>¶
　　　薛宗除鄧州任如愚除信州虞蔵玘除¶
　　　卭州刺史等制¶
勑朝議郎前使持節坊州諸軍事守坊州刺史¶
薛淙等仲尼對魯哀公曰人道之大莫先爲政¶
漢宣帝曰與我共治者其唯良二千石乎念先¶
師賢帝之言思疲人良吏之選夙興夜寐不忘¶
於此淙以文科入仕命守邉郡属當伐叛兵於¶
其郊處劇不繁事叢皆辦如愚進以門子屢爲¶
長吏其有政化可差古人蔵玘與逢閱官簿而¶
頗多言理名而亦著紹元甞聞謹慎可宰百里¶
<pb:KR4c0072_SBCK_018-7b>¶
巳𫠦不欲勿施於人無忘格言副我優&KR0009;可依¶
前件¶
　　　鄭液除通州刺史李䝉除陳州刺史等¶
　　　制¶
勑朝議郎前守太原府晉陽縣令上柱國鄭液¶
等今之郡守爲人師帥宣上敎化者也以夜乆¶
在官途甞宰大邑聞其爲治人歌舞之以䝉執¶
殳前驅予之雄也光禄護塞居延視胡虜不敢¶
窺士爭爲死各委分&KR0009;實曰遷升通州雜以華¶
夷淮&KR0047;兩有兵賦爾其往哉今用誡爾爲天子¶
<pb:KR4c0072_SBCK_018-8a>¶
之守臣作百姓之長吏言於仕進可曰顯榮夫¶
君子之道先有諸巳後求於人苟能律身始可¶
檢下勉詳詔令用謹理行從規始於門子入仕¶
㳟謹無尤自州佐而升在朝斑列五尚而職三¶
服亦爲良遇無忝官常可依前件¶
　　　王晏實除齊州呉&KR0004;本巴州陳侹渝州¶
　　　刺史等制¶
勑正議大夫前使持節淄州諸軍事守淄州刺¶
史上柱國太原縣開國男食邑五百户賜紫金¶
魚袋王晏實等俟善政而後用或蔑無所聞滯¶
<pb:KR4c0072_SBCK_018-8b>¶
序進之常途則怨生於下古今政柄患斯二者¶
晏實&KR0004;本侹等三人入仕年多亦甞爲郡聞無¶
悔吝是熟詔條濟&KR0047;跨河有兵有賦巴渝夷俗¶
慷慨豪徤刑於樂典爾其往哉古之人有言曰¶
子茍爲善誰敢不勉身率以正孰敢不正欲謹¶
於行在於廉平弘宗温愼有餘王屬咸爲清秋¶
銖以文學甞佐賢侯作&KR0122;京兆亦曰羙仕皆有¶
官業愼無自薄可依前件¶
　　　郭瓊除渠州郭宗元除興州等刺史王¶
　　　康除建陵臺令等制¶
<pb:KR4c0072_SBCK_018-9a>¶
勑太中大夫前使持節文州諸軍事守文州刺¶
史兼侍御史充本州鎮遏使上柱國郭瓊等隣¶
山順政僻處山谷罕知文律易爲欺奪瓊與宗¶
元守郡宰邑聞無悔吝爾其往哉仲尼曰正身¶
而人正欲善而人善撫我疲俗冝遵格言苟或¶
不臧貽爾之戚惟康入仕甞在斑列青宫賛導¶
陵邑守奉若非謹愼不膺斯任可依前件¶
　　　呉從除&KR0382;州賈師由除瓊州蕭蕃除羅¶
　　　州刺史等制¶
勑中散大夫前使持節栁州諸軍事守栁州刺¶
<pb:KR4c0072_SBCK_018-9b>¶
史上柱國賜紫金魚袋呉從等地逺京邑俗雜¶
蠻夷不知文律易爲欺奪朝廷選置多無名人¶
小則抑鬰不伸大則聚以爲㓂&KR0382;縁巴徼其風¶
忿勁瓊處海外在兩漢時往往小反羅居百越¶
磎洞深阻咨爾三吏比甞爲郡亦執有政勿以¶
荒服侮我疲人或異詔條必寡厥辟㳙當叙進¶
優以上佐茍有聞見無忘禆助可依前件¶
　　　裴閱除温州刺史伊實除獻陵臺令等¶
　　　制¶
勑正議大夫前使持節忠州諸軍事守忠州刺¶
<pb:KR4c0072_SBCK_018-10a>¶
史上柱國裴閱等江峽之間其俗剽悍聞爾爲¶
理人惜其去若不遷陟豈酬政能洎師素等乆¶
居官常皆無悔吝半刺列郡人所咨禀衣冠弓¶
劒之地霜露感思之心&KR0057;藉謹良以顓守奉各¶
服休命勉於始終可依前件¶
　　　陸紹除信州刺史封載除遂州刺史鄭¶
　　　宗道南鄭縣令等制¶
勑中大夫前使持節申州諸軍事守申州刺史¶
上柱國賜紫金魚袋陸紹等夫以冉求之才方¶
六七十爲之三年然後可使足人今者一州之¶
<pb:KR4c0072_SBCK_018-10b>¶
地五六於此況上饒參以越俗遂寧旁縁巴徼¶
號爲沃野皆有厚賦委之分&KR0009;實難其人以紹¶
其先君子仍代作相能以儒學縁飾吏理以載¶
頗有長者之舉聞於士林之間夫二千石所繋¶
朕常留念舉以授爾能不誨乎䘏孤獨逮不足¶
脩其敎徇其冝凡此四者著於王制勉循古道¶
以活疲民宗道宰邑卓然善政廉使上課書爲¶
第一列於遷陟得以不時無易&KR0004;心以失前効¶
可依前件¶
　　　張徳翁除歸州刺史李承訓除福昌縣¶
<pb:KR4c0072_SBCK_018-11a>¶
　　　令盧審矩除陽翟縣令等制¶
勑朝議郎前京兆府渭南縣令上柱國張德翁¶
等德翁承訓審矩為天子之守臣作百姓之長¶
吏仕而至此斯亦逹矣匹夫爲善人猶則之守¶
令所爲誰敢不化詩曰爾之教矣人胥效矣可¶
不勉之量助奉陵邑以謹慎選執臨師景參諒¶
等各以序進亦爲良遇可依前件¶
　　　王樟除雅州刺史郭錥除右諭德等制¶
勑朝議郎前守成都縣令上柱國賜緋魚袋王¶
樟等盧山江關扼束控西南夷置吏不善所虞¶
<pb:KR4c0072_SBCK_018-11b>¶
非細以樟甞宰𠟵縣在㑹府中條令和平吏人¶
嘉美跡爾前政撫予逺人禮曰人之所好巳亦¶
好之人之所惡巳亦惡之以此用心何憂不理¶
曁錥與綬門子清族閱其官簿入仕巳乆東朝¶
諭導名藩上寮頗爲優閑冝服休命可依前件¶
　　　傅孟恭除威州刺史宣敏加祭酒兼侍¶
　　　御史依前宣歙道兵馬使知防秋事等¶
　　　制¶
勑開府儀同三司檢校國子祭酒前使持節都¶
督銀州諸軍事兼銀州刺史御史中丞充本州¶
<pb:KR4c0072_SBCK_018-12a>¶
押蕃落及&KR0101;牧副使兼度支銀川營田使上柱¶
國清河郡開國公食邑二千戸傅孟恭等孟恭¶
山西將門并州壮士雖長鉟都尉黒矟將軍校¶
其忠勇無以過也左宦非罪志氣益堅守&KR0022;有¶
聞官業克奉今以威州新造虵豕之衛非爾材¶
力不䏻控&KR0953;遂以武健佐助戎臣觀其列状頗¶
著勤效敏於窮塞提挈孤軍𣗳立和門繕完械¶
用翬飛虹亘者三百間耀雪吹毛者數萬事言¶
其勞績亦少比倫各兼憲班或伏熊軾可曰榮¶
遇無自懈怠可依前件¶
<pb:KR4c0072_SBCK_018-12b>¶
　　　姚克柔除鳯州刺史韋承鼎除櫟陽縣¶
　　　令王仲連賛善大夫等制¶
敕中散大夫前使持節利州諸軍事守利州刺¶
史上柱國姚克柔等仲尼曰人道之六莫先爲¶
政之功者其長人乎克柔甞典一&KR0022;愈知爲理¶
承鼎増宙等開敏有材幹䏻堪事河池名郡畿¶
内小侯仕於清時皆爲良遇大凡爲理之要先¶
事孤弱譬諸草木無倦栽培仲連荏苒宦途&KR0010;¶
月滋乆東朝賛導亦曰升遷各愼厥官無忝榮¶
命可依前件¶
<pb:KR4c0072_SBCK_018-13a>¶
　　　朱載言除循州刺史𡊮循除渭南縣令¶
　　　張公及除獻陵令韋㓜章除京兆府倉¶
　　　　曹等制¶
勑前靈鹽節度掌書記朝請郎試大理司直兼¶
殿中侍御史朱載言等刺史縣令皆古之五等¶
諸侯行詔條紀綱專教化殺生者也得其才則¶
疲人蘇息非其任則百姓愁怨載言循省問逺¶
等或以吏理進官或以科名入仕當此選擇聞¶
無悔&KR0057;海豐越俗王畿名邑夫邪正表前之影¶
教令如草上之風若非律身不能爲理公及以¶
<pb:KR4c0072_SBCK_018-13b>¶
勤謹膺陵邑愼𨕖㓜章以才敏坐京兆劇曹各¶
有官業無自廢怠可依前件¶
　　　支某除鄆王傳盧賔除融州刺史趙全¶
　　　素除福陵令等制¶
勑銀靑光禄大夫前使持節邢州諸軍事守邢¶
州刺史兼侍御史充本州團練使上柱國支某¶
等近者控名責實事不苟且量材適用咸當所¶
冝咨爾某等各於進官亦以勞乆王門爲𫝊越¶
徼分憂洎守奉園陵毗佐列郡皆曰美秩盡獲¶
優安各務清勤無掇悔吝可依前件¶
<pb:KR4c0072_SBCK_018-14a>¶
　　　鄭㥄除大理少卿致仕制¶
勑朝散大夫檢校太僕少卿前兼江陵少尹上¶
柱國鄭㥄四代所貴事皆不同至於尚齒其道¶
一也聞爾乆居官次年踰月制家唯四壁身無¶
一簮今者致政里居亞列半俸足得安枕几而¶
就頥養敬老之道亦爲優異可守大理少卿致¶
仕散官勲如故¶
樊川文集第十八¶
<pb:KR4c0072_SBCK_018-14b>¶
