# -*- mode: mandoku-view; -*-
#+TITLE: 樊川文集
#+DATE: 2015-09-11 08:36:28.991698
#+PROPERTY: ID KR4c0072
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0335-007樊川文集-卷第七.
<pb:KR4c0072_SBCK_007-1a>¶
樊川文集第七¶
　　　　　　　　中書舎人杜牧¶
　　　唐故江西觀察使武陽公韋公遺愛碑¶
皇帝召丞相延英便殿講議政事及於循吏且¶
&KR0091;元和中興之盛言理人者誰居第一丞相墀¶
言臣甞守土江西目覩觀察使契丹有大功德¶
&KR0013;于八州殁四十年稚老歌思如丹尚存丞相¶
敏中丞相植皆曰臣知丹之爲理所至人思江¶
西之政熟於&KR0234;聞乃命首臣紇干衆上丹之功¶
状聮大中三年正月二十日詔書授史¶
<pb:KR4c0072_SBCK_007-1b>¶
臣尚書司勲貟外郎杜牧曰汝爲丹序而銘之¶
以美大其事臣某㐲念天寳建中艱難之餘根¶
於河北枝蔓於齊魯梁蔡闢爲章句書生以蜀¶
叛錡爲宗室老以吳叛其他髙下其目跂而欲¶
飛者徃徃皆是憲宗皇帝髙&KR0234;古議廣諌益聖¶
任賢使䏻考校法度號令未出威先雷霆十有四¶
年擒殛兇狠方行四海罔不率伏當是時凡五徴兵¶
解而復合僅八周&KR0010;天下晏然不告勞苦實以¶
守土多循良吏而丹居第一周召伯治人於陜¶
西召穆公有武功於宣王時神尼採甘棠江漢之¶
<pb:KR4c0072_SBCK_007-2a>¶
詩絃而歌之列于風雅班固叙漢宣帝中興名¶
臣言治人者亦首迷黄覇龔遂次將相下今下¶
明詔刻丹治效令得與元和功臣彰中興得人¶
之盛懸於無窮用古道也謹案韋氏自漢丞相¶
賢巳降代有逹官寛有大功於後周封鄖國公¶
鄖公曽孫㓜平爲歧州參軍生抱貞爲梓州刺¶
史生政爲漢州雒縣丞贈右諌議大夫雒縣生¶
武陽公公字文明以明五經登科授校書郎咸¶
陽尉以監察御史殿中侍御史佐張獻甫於邠¶
寧府徴爲太子舎人遷起居郎檢校吏部貟外¶
<pb:KR4c0072_SBCK_007-2b>¶
郎侍御史河陽行軍司馬未行改駕部貟外郎¶
㑹新羅國以喪來告且稱立君拜司封郎中兼¶
御史中丞章服金紫弔&KR0125;其嗣新羅再以喪告¶
不果行改容州經略使築州城環十三里因悉¶
城管內十三州敎種茶麥多開屯田黄賊畏服¶
詔加太中大夫貞元末拜河南少尹連拜檢校¶
秘書監兼御史中丞鄭滑行軍司馬皆未至拜¶
右諌議大夫憲宗即位劉闢以蜀叛議者欲行¶
貞元故事請釋不誅公再上䟽曰今不誅闢則¶
朝廷可以指臂而使者唯兩京耳此外而誰不¶
<pb:KR4c0072_SBCK_007-3a>¶
爲叛因拜劒南東川節度使兼御史大夫時劉¶
闢急攻梓州公至漢中表言攻急守堅不可易¶
帥髙崇文客軍遠闘無所資若與梓州綴其士¶
心必䏻有功遂召拜&KR0051;慈隰三州觀察使不半¶
&KR0010;元和二年二月拜洪州觀察使洪操章江上¶
控百越爲一都㑹屋居以茅竹爲俗人火之餘¶
烈日乆風竹戞自焚小至百家大至盪空霖必¶
江溢燥必火作火水夾攻人無固志傾摇&KR0520;怠¶
不爲旬月生産計公始至任計口取俸除去冗¶
事取公私錢教人陶瓦伐山取材堆疊億計人¶
<pb:KR4c0072_SBCK_007-3b>¶
䏻爲屋取官材瓦免其半賦徐責其直自載酒¶
食以勉其勞&KR0004;若艱勤日成月就不二周&KR0010;凡¶
爲瓦屋萬四千間樓四千二百間縣市營廐名¶
爲棟宇無不創爲派湖入江節以斗門以走&KR0064;¶
漲闢開廣衢南北七里盪渫汚壅築堤三尺長¶
十二里堤成明年江與堤平鑿六百陂塘灌田¶
一萬項益勸桑苧機織廣狹俗所未習教勸成¶
之凡三周年成就生遂手爲日覩無不如志公¶
之爲政去害興利機決&KR0020;去如孫吳乗敵不可¶
當向輔以經術仁撫智誘慈母之心赤子之欲¶
<pb:KR4c0072_SBCK_007-4a>¶
求必得之故人自盡力所指必就子産治鄭未¶
及三年國人尚謗黄覇治頴川前後八年始曰¶
愈治考二古人行事與公相次第不知如何元¶
和五年薨年五十八其銘曰¶
章武皇帝披攘經營凡十四年五大徴兵人不¶
告病肩於太寜&KR0005;相是矣豈無循良考第理行¶
誰髙武陽武陽所至爲人父母於洪之功洞無¶
前古洪始有居水火是苦二者夾攻死無䖏所¶
曰天所然不嗟不訴武陽始至材瓦是聚公錢¶
不足以俸爲助䏻爲居宇貰貸付與日載酒餚¶
<pb:KR4c0072_SBCK_007-4b>¶
如無稚乳不督不程誘以美語未二周星創數¶
萬堵㡬半重樓如詩翬羽錭以長堤繚四千歩¶
明年水平人始歌舞災乆事鉅一日除去灌田¶
萬頃益種桑苧俗所未有罔不完具寂寥千年¶
誰守兹土大中聖人元和是師圖讃功勞武陽¶
豈遺乃命史臣刻序碑辭寵假武陽爲人慰思¶
訓勸守吏勉於爲治¶
　　　唐故太子少師竒章郡開國公贈太尉¶
　　　牛公墓誌銘并序¶
唐优四帝十九年宰相牛公諱某字某八代祖¶
<pb:KR4c0072_SBCK_007-5a>¶
弘以德行儒學相隋氏封竒章郡公贈文安侯¶
文安後四丗諱鳯及仕唐爲中書門下侍郎脩¶
國史於公爲髙祖文安後五丗集州刺史贈給¶
事中諱休&KR0182;於公爲曽祖集州生太常博士贈¶
太尉紹太尉生華州鄭縣尉贈太保諱㓜聞太¶
保生公&KR0012;始七歳長安南下杜樊郷東文安有¶
隋氏賜由數頃書千卷尚存公年十五依以爲¶
學不出一室數年業就名聲入都中故丞相韋¶
公執&KR0105;以聦明氣勢急於襃拔如栁宗元劉禹¶
錫軰以文學秀少皆在門下韋公亟命栁劉於¶
<pb:KR4c0072_SBCK_007-5b>¶
樊郷訪公曰願一得相見公乗驢至門韋公曰¶
是矣東京李元禮爲後進師隋竒章公仁德禄¶
位二者包而有之登進士上第元和四年應賢¶
良直諌制數強臣不奉法憂天子熾於武功詔¶
下第一授伊闕尉以直&KR0013;毀周歳凢十府奏取¶
不下伊闕滿歳郤公士美以昭義軍書記辟凡¶
三上請詔除河南尉拜監察御史丁母夫人憂¶
制終復拜監察御史轉殿中侍御史遷禮部貟¶
外郎都官貟外郎兼侍御史知雜事改考功貟¶
外郎集賢殿學士庫部郎中知制誥賜五品命¶
<pb:KR4c0072_SBCK_007-6a>¶
服半&KR0010;遷御史中丞&KR0043;州刺史李直臣以&KR0141;數¶
萬敗穆宗得偏辭於中&KR0091;直臣&KR0072;且言有才宰¶
相言格不用公以具獄奏上曰直臣有才可惜¶
公曰彼不才者無飽食以足妻子安足慮本設¶
法令所以&KR0350;束有才者禄山朱泚是才過人而¶
亂天下上因可奏曰善賜章服金紫遷户部侍¶
郎掌財賦事上益親重欲相之㑹中書令韓弘¶
男公武謀曰大人守大梁二十年齊蔡誅後始¶
来朝今不以財授中外設有飛一辭者誰與保¶
白公武賫弘書獻公錢千萬公&KR0015;曰此何名爲¶
<pb:KR4c0072_SBCK_007-6b>¶
公亟持去明年弘公武&KR0071;卒主藏奴與吏訟於¶
御史府上憐弘大臣父子併死稚孫&KR0005;家事走¶
中使至第盡取財簿自閱視凡中外主權多納¶
弘貨獨朱勾細字曰某年月日送户部牛侍郎¶
錢千萬不納上大喜以指歴簿徧視旁側曰果¶
然吾不謬知人言訖再拜殿上皆再拜呼萬&KR0010;¶
㝷以本官平章事明年正位中書侍郎加銀青¶
三品兼集賢大學士監脩國史敬宗即位與武¶
士畋宴無時徴天下道士言長生事公亟諌曰¶
陛下不讀玄元皇帝五千言以清靜飬生彼道¶
<pb:KR4c0072_SBCK_007-7a>¶
士皆庸人徒誇欺虚荒豈足師法未一歳請退¶
不許連四月日間以疾辭乃以鄂岳六州建節¶
號武昌軍命公爲禮部尚書平章事爲節度使¶
公始至問民尤苦皆曰城土踈惡歳輸䉴竹爲¶
苦具姧吏旁縁主爲侵取費與稅等歳乆前後¶
政欲晝計筞訖無所施公即除去冗長用公私¶
錢陶塼成城凡五年乃就明年文宗即位就加¶
吏部尚書明年急徴拜兵部尚書平章事重拜¶
中書侍郎弘文大學士鄭注怨宋丞相申錫造¶
言挾津王爲大逆狀跡牢宻上怒必殺公曰人¶
<pb:KR4c0072_SBCK_007-7b>¶
臣不過宰相今申錫巳宰相假使如所謀豈復¶
欲過宰相有他圖乎臣爲中丞愛申錫忠良奏¶
爲御史申錫心臣敢以死保之上意解由是宋¶
不死大和六年西戎再遣大臣贄寳玉來朝禮¶
倍前時盡罷東嚮守兵用明臣陮李太尉德&KR0073;¶
時殿劒南西川上言維州降今若冠生羗三千¶
人燒十三橋擣戎腹心可洗乆耻是韋皐二十¶
年至死恨不能致事下尚書省百官聚議皆如¶
劒南奏公獨曰西戎四面各萬里來貴曰何事¶
失信養馬蔚茹川(在平涼/郡西)上平涼坂萬&KR0016;綴回中¶
<pb:KR4c0072_SBCK_007-8a>¶
怒氣直辭不三日至咸陽橋西南逺數千里雖¶
百維州此時安可用弃誠信有利無害匹夫不¶
忍爲况天子以誠信見責扵夷狄且有大患上¶
曰然遂罷維州議大和六年檢校右僕射平章¶
事淮南節度使六年至開成二年連上章請休¶
官詔益不許公曰臣惟退罷可以行心夏五月¶
以兵付監軍使拜䟽訖就道除檢校司空留守¶
東都明年拜左僕射上恐公不起詔曰朕比有¶
疾良巳思一面叙公不得巳至闕下一拜謝閉¶
門不出明年檢校司空平章事㐮州節度使出¶
<pb:KR4c0072_SBCK_007-8b>¶
都門賜黄&KR0212;樽龍杓凡六品名出周禮詔曰精¶
金古器用以比况君子非無意也㐮州七年饒¶
假軍人入賦不一公至㩀地造籍免貧弱四千¶
萬均入豪彊皆曰甘心不出一怨言明年武宗¶
即位就加司徒㑹昌元年秋七月漢水溢堤入¶
郭自漢陽王張東之一百五十&KR0010;後水爲最大¶
李太尉徳&KR0073;挾維州事曰修利不至罷爲太子¶
少師未㡬檢校司徒兼太子少保明年以檢校¶
官兼太子太傅留守東都劉稹以上黨叛誅死¶
時李太尉專柄五年多逐賢士天下恨怨以公¶
<pb:KR4c0072_SBCK_007-9a>¶
徳全畏之言於武宗曰上黨軋左京控山東劉¶
從諌父死擅之十年後來朝加宰相縱去不留¶
之致稹叛竭天下力乃能取此皆公與李公宗¶
閔爲宰相時事從諌以大和六年十二月十七¶
日拜闕下實以其月十九日節度淮南明年正¶
月從諌以宰相東還河南少尹吕&KR0274;公惡其爲¶
人述與李太尉書言稹破報至公出聲歎恨上¶
見述書復聞前縱從諌去疊二怒不一參校自¶
十月至十二月公凡三貶至循州貟外長史天¶
下人爲公挼手咤罵公走萬里瘴海上二年恬¶
<pb:KR4c0072_SBCK_007-9b>¶
泰若一無事今天子即位移衡州汝州長史遷¶
太子少保少師凡四年復位大中二年十月二¶
十七日薨于東都城南别墅年六十九天子桐¶
傷不朝兩日&KR0125;贈太尉天下善人執手相弔哭¶
公忠厚仁恕莊重敬愼未嘗以此八者自勉而¶
終身益篤爲宰相急於銓品凡名清官不忍持¶
一資以假非其人以道徳謨於天子每指古義¶
爲據有言機利克迫必釽(音/華)㓢(力各/切)使之攉破三¶
大&KR0022;去苛碎條約除大患其輕巧吏欲賊公愛¶
惡希嚮所爲渾然終不能見故所至必大治衣¶
<pb:KR4c0072_SBCK_007-10a>¶
冠單窮出俸錢嫁其子女月與食歳與衣資送¶
其死喪凡數百家李太尉志必殺公後南謫過¶
汝州公厚供具哀其窮爲解說海上與中州少¶
異以勉安之不出一言及於前事鎮武昌時軍¶
容使仇士良爲&KR0101;軍使公律以禮敬暑甚大合¶
軍宴拱手至暮一不揺扇益自儉克平居非公¶
事不出内屏周三歳語言舉止率有常度&KR0311;軍¶
容開成未首議立武宗權力震天下每言至公¶
必合手加顙曰清德可服人但過恡官財與人¶
無一毫恩分耳不肯引譽不敢怨毁淡居其中¶
<pb:KR4c0072_SBCK_007-10b>¶
公始自河南薦郷貢士爲郎官考吏部科日選¶
三開幕府中丞宰相外凡取六十餘人上至將¶
相次布臺閣皆當時名士每暇日讌語寮吏必¶
言古人脩身行事旁誘曲指微警教之不以巳¶
所長人所不及裁量髙下以生重輕後進歸之¶
承望聲光得一言許可必自矜重夫人辛氏以¶
公封張掖郡贈僕射祕之長女士林稱爲婦師¶
凡三十年前公八年殁五男六女長曰蔚監察¶
御史次曰藂浙南府恊律郎皆以文行登進士¶
第不籍公&KR0020;次曰奉倩河南府洛陽第二人皆¶
<pb:KR4c0072_SBCK_007-11a>¶
稚齒長女嫁户部郎中上黨苗愔次女嫁河中¶
節度副使檢校郎中范陽張洙次女嫁河南府¶
士曹集賢校理常山張希復次女嫁前進士鄧¶
叔次女未笄一人始數歳以某年月日葬少陵¶
南某郷某里銘曰¶
道旣訛衰必有以扶厥公之生以隆其洿幽以¶
燭明映以&KR0040;濡以敎其徒以佐天子滅絶霸駮¶
如有樞柅摽掲峙&KR0029;巍乎二紀臣宗德老鉅傑¶
魁礨孰爲忌畏譛去南海不校不辯旋復顯大¶
百行渾圎隣於及年以歸其全¶
<pb:KR4c0072_SBCK_007-11b>¶
　　　唐故東川節度檢校右僕射兼御史大¶
　　　夫贈司徒周公墓誌銘¶
周平王次子烈封汝墳侯秦以汝墳爲汝南郡¶
侯之孫因家焉遂姓周氏自烈十八丗至西漢¶
周仁繼烈封侯其後逃西晉亂南去黄崗&KR0149;起¶
仕梁爲桂州刺史生炅在陳爲車&KR0016;將軍炅生¶
法明年十二一命爲巴州刺史陳滅臣隋爲趙¶
之真定令隋亂歸黄崗起兵取蘄安&KR0198;黄武徳¶
中籍四州地請命授揔管安十六州軍事光禄¶
大夫封國於道太宗命虞丗南銘書墓碑相國¶
<pb:KR4c0072_SBCK_007-12a>¶
爲六代孫曾祖惲汝州梁縣令祖沛左拾遺皇¶
考頲右驍衛兵曹參軍贈禮部侍郎公少&KR0012;奉¶
飬母夫人以孝聞舉進士登第始試秘書正字¶
湖南&KR0475;練廵官母夫人亡哭泣無時里人過公¶
廬曰無驚周孝子後自留守府監察眞拜御史¶
集賢殿學士李公宗閔以宰相鎮漢中辟公爲¶
殿中侍御史行軍司馬後一年復以殿中書職¶
徴歸時大和末注訓用事夏六月始逐丞相宗¶
閔立朋黨語鉤挂名人凡白日逐朝士三十三¶
軰天下悼懾以目受意附兇者屢以公為言注¶
<pb:KR4c0072_SBCK_007-12b>¶
訓曰如去周殿中恐人益驚竟不敢議注訓取¶
公為起居舎人文宗復二史故事公濡筆立石¶
螭下丞相退必召語旁側窺帝每數十顧遷考¶
功貟外&KR0048;帝曰周某不可不見冝兼前官數月¶
以考功掌言謝日帝曰就試翰林公辭譲堅懇¶
帝正色以手三麾之遂兼學士遷職方郎中中¶
書舎人政事細大必&KR0013;顧問公終身不言事故¶
不傳武宗即位以疾辭出爲工部侍郎華州刺¶
史八禁軍二十四内司居華下者籍役等百姓¶
不敢妄出一辭李太尉德&KR0073;伺公纎失四年不¶
<pb:KR4c0072_SBCK_007-13a>¶
得知愈治不可盖抑遷公江西觀察使兼御史¶
大夫公旣得八州施展教令申明約束發以䖍¶
守陳弇&KR0141;坐弇以法死吏手膠拳窮郷逺井如¶
公在旁縛出洞㓂劉大朴大朴徒數百人斸撥¶
根脉無有遺失彭蠡東口戍五百人上下千里¶
無一賊跡遷禮部尚書鄭滑節度使老&KR0005;某項¶
領不如教約公鞭背䧏爲下卒聲北入魏皆曰¶
周尚書文儒䏻治百姓仁愛兵士而復敢爾是¶
豈可犯九&KR0010;入拜兵部侍郎度支兼户部吏曹¶
事積邉粮&KR0150;九十萬石今天子即位二年五月¶
<pb:KR4c0072_SBCK_007-13b>¶
以本官平章事後一月正位中書侍郎監修國¶
史就加刑部尚書因河湟事議不合㫖以檢校¶
刑部尚書出爲劒南東川節度使明日入謝面¶
加檢校右僕射公自舉進士第非其人不交言¶
旁睨後進鐫心鏤志及爲&KR0005;相近取遠挽悉置¶
于位李太尉徳&KR0073;㑹昌中以恩換元和朝實録¶
四十篇益美其父吉甫為相事公上言曰人君¶
唯不改史人臣可改乎元和實録皆當時名士¶
目書事實今不信而信徳&KR0073;後三十年自名父¶
功衆所不知者而書之此若垂後誰信史竟廢¶
<pb:KR4c0072_SBCK_007-14a>¶
新本并師王宰剷所部財貨承事貴倖自請來¶
朝聲言我取平章事鎭大梁公上言曰宰破太¶
原取汴州不知天下治所凢幾得如太原汴之¶
大者可飽宰欲乞宰還鎮自&KR0024;其殘後二日還¶
宰詔下駙馬都尉韋讓求爲京兆尹公言曰尹¶
坐堂上階下拜二赤縣令屬官將百人悉可笞¶
辱非有德者京兆不可爲豈止取吏事讓議竟¶
寢自此非道求進者䑕循自屏及鎮東蜀一歳¶
欲歸閑洛師微得風恙公曰我今去是以疾去¶
疾愈去非晚大中五年歳在辛未二月十七日¶
<pb:KR4c0072_SBCK_007-14b>¶
薨于位享年五十九訃至廢朝三日&KR0125;贈司徒¶
命諌議大夫盧懿弔䘏其家公信於朋友公於¶
爲官事&KR0276;姊岀告返靣家事不敢自專同曽祖¶
兄弟入門呵笞奴婢衣服飲食無二等免相位¶
西去送公還者雖武將散秩嘆惜咨嗟曰周相¶
公無私我惜其去豈有&KR0059;乎夫人義興蔣氏先¶
公某年終生二男一女長曰寛饒崇文校書次¶
曰咸喜京兆參軍皆孝謹有文學女嫁起居舎¶
人薛蒙大中六年&KR0010;次壬申二月十二日歸葬¶
先塋河南府河南縣榖陽郷立行里銘曰¶
<pb:KR4c0072_SBCK_007-15a>¶
&KR0078;之支封國自爲姓以周爲氏入唐不盛烈後¶
幾丗厥生賢孫當唐中興爲唐相臣文思天子¶
跨古爲治提起王道以公爲&KR0029;迒(音/剛)蹊&KR0169;竅去¶
者鳥駛誰塞誰&KR0068;勞公砕指三屏大&KR0022;駿壯武¶
事哺撫稚老父母赤子曰將曰相公其愧幾指¶
古爲比公其無愧以公遺(去/声)唐而後公死不錫¶
壽考誰其辯之¶
樊川文集第七¶
<pb:KR4c0072_SBCK_007-15b>¶
<pb:KR4c0072_SBCK_007-15b>¶
