# -*- mode: mandoku-view -*-
#+TITLE: 樊川文集
#+DATE: 2015-09-23 10:18:50
#+PROPERTY: JUAN 10


　　　李賀集序¶
太和五年十月中半夜時舍外有疾呼傳緘書¶者某曰
必有異亟取火來及發之果集賢學士¶沈公子明書一
通曰吾亡友李賀元和中義愛¶甚厚日夕相與起居飲
食賀且死嘗授我平生¶所著詩歌雜為四編凡千首數
年來東西南北¶良為巳失去今夕醉解不復得寐即閱
<pb:KR4c0072_WYG_007-1b>
理篋帙¶忽得賀詩前所授我者思理往事凡與賀話言<md:KR4c0072_SBCK_010-1b>¶嬉遊一處所一物候一日夕一觴一飯顯顯焉¶無有忘
棄者不覺出涕賀復無家產子弟得以¶給養䘏問常恨
想其人詠其言止矣子厚於我¶與我為賀集序盡道其
所來由亦少解我意某¶其夕不果以書道不可明日就
公謝且曰世為¶賀才絶出前讓居數日某深惟公曰公
於詩為¶深妙奇慱且復盡知賀之得失短長今寶叙賀¶
不讓必不能當君意如何復就謝極道所不敢¶叙賀公
<pb:KR4c0072_WYG_007-2a>
曰子固若是是當慢我某因不敢辭勉¶為賀序然某甚
慙皇諸孫賀字長吉元和中韓<md:KR4c0072_SBCK_010-2a>¶吏部亦頗道其歌詩雲
煙綿聨不足為其態也¶水之迢迢不足為其清也春之
盎盎不足為其¶和也秋之明潔不足為其格也風檣陣
馬不足¶為其勇也瓦官篆鼎不足為其古也時花美女¶
不足為其色也荒國陊殿梗莾丘壠不足為其¶恨怨悲
愁也鯨呿鼇擲牛鬼蛇神不足為其虚¶荒誕幻也葢騷
之苖裔理雖不及辭或過之騷¶有感怨刺懟言及君臣
<pb:KR4c0072_WYG_007-2b>
理亂時有以激發人意¶乃賀所為得無有是賀能探尋
前事所以深嘆¶恨今古未嘗經道者如金銅仙人辭漢
歌補梁<md:KR4c0072_SBCK_010-2b>¶庾肩吾宫體謡求取情狀離絶遠去筆墨畦逕¶
間亦殊不能知之賀生二十七年死矣世皆曰¶使賀且
未死少加以理僕奴命騷可也賀死後¶凡十某年京兆
杜牧為其序¶
　　　注孫子序¶
兵者刑也刑者政事也為夫子之徒實仲由冉¶有之事
<pb:KR4c0072_WYG_007-3a>
也今者據案聽訟械繋罪人笞死于市¶者吏之所為也
驅兵數萬蹶其城郭係累其妻¶子斬其罪人亦吏之所
為也木索兵刃無異意¶也笞之與斬無異刑也小而易
制用力少者木<md:KR4c0072_SBCK_010-3a>¶索笞也大而難制用力多者兵刃斬也
俱期於¶除去惡民安活善人為國家者使教化通流無¶
敢輒有不由我而自恣者其取吏無他術也無¶異道也
俱止於仁義忠信智勇嚴明也苟得其¶道一二者可以
使之為小吏盡得其道者可以¶使之為大吏故用力少
<pb:KR4c0072_WYG_007-3b>
者其吏易得也功易見¶也用力多者其吏難得也功難
就也止此而已¶無他術也無異道也自三代已降皆由
斯也子¶貢誦夫子之德曰文武之道未墜於地在人賢¶
者識其大者逺者不賢者識其小者近者季孫<md:KR4c0072_SBCK_010-3b>¶問冉有
曰子於戰學之乎性達之也對曰學之¶季孫曰事孔子
惡乎學冉有曰即學之於孔子¶者大聖兼該文武並用
適聞其戰法猶未之詳¶也復不知自何代何人分為二
道曰文曰武離¶而俱行因使搢紳之士不敢言兵或恥
<pb:KR4c0072_WYG_007-4a>
言之苟¶有言者世以為麄暴異人人不比數嗚呼亡失¶
根本斯最為甚周公相成王制禮作樂尊大儒¶術有淮
夷叛則出征之夫子相魯公會于夾谷¶曰有文事者必
有武備叱辱齊侯服不敢動是¶一大聖人豈不知兵乎
周有齊太公秦有王翦<md:KR4c0072_SBCK_010-4a>¶兩漢有韓信趙充國耿弇虞詡
段熲魏有司馬¶懿吳有周瑜蜀有諸葛武侯晉有羊祜
杜公元¶凱梁有韋叡元魏有崔浩周有韋孝寛隋有楊¶
素國朝李靖李勣裴行儉郭元振如此人者當¶其一時
<pb:KR4c0072_WYG_007-4b>
其所出計畫皆考古校今奇秘長遠策¶先定於内功後
成於外彼壯健輕死善擊刺者¶供其呼召指使耳豈可
知其由來哉某幼讀禮¶至于四郊多壘卿大夫辱也謂
其書真不虛說¶年十六時見盗起圜二三千里係戮將
相族誅¶刺史及其官屬屍塞城郭山東崩壊殷殷焉聲<md:KR4c0072_SBCK_010-4b>¶震朝廷當其時使將兵行誅者則必壯健善擊¶刺者卿
大夫行列進退一如常時笑歌嬉遊輒¶不為辱非當辱
不辱以為山東亂事非我輩所¶宜當知某自此謂幼所
<pb:KR4c0072_WYG_007-5a>
讀禮真妄人之言不足¶取信不足為教及年二十始讀
尚書毛詩左傳¶國語十三代史書見其樹立其國滅亡
其國未¶始不由兵也主兵者聖賢材能多聞愽識之士¶
則必樹立其國也壯健擊刺不學之徒則必敗¶亡其國
也然後信知為國家者兵最為大非賢¶卿大夫不可堪
任其事苟有敗滅真卿大夫之<md:KR4c0072_SBCK_010-5a>¶辱信不虚也因求自古
以兵著書列於後世可¶以教於後生者凡十數家且數
萬言其孫武子¶著十三篇自武死後凡千歳將兵者有
<pb:KR4c0072_WYG_007-5b>
成者有¶敗者勘其事跡皆與武所著書一一相扺當猶¶
印圈模刻一不差跌武之所論大約用仁義使¶機權也
武所著書凡十數萬言曹魏武帝削其¶繁剰筆其精切
凡十三篇成為一編曹自為序¶因注解之曰吾讀兵書
戰策多矣孫武深矣然¶其所為注解十不釋一此者葢
非曹不能盡注¶解也予尋魏志見曹自作兵書十餘萬
言諸將<md:KR4c0072_SBCK_010-5b>¶征伐皆以新書從事從令者尅㨗違教者負敗¶
意曹自以新書中馳驟其說自成一家事業不¶欲隨孫
<pb:KR4c0072_WYG_007-6a>
武後盡解其書不然者曹豈不能耶今¶新書已亡不可
復知予因取孫武書備其注曹¶之所注亦盡存之分為
上中下三巻後之人有¶讀武書予解者因而學之猶盤
中走丸丸之走¶盤橫斜圓直計於臨時不可盡知其必
可知者¶是知丸不能出於盤也議於廊廟之上兵形已¶
成然後付之於將漢祖言指蹤者人也獲兎者¶犬也此
其是也彼為相者曰兵非吾事吾不當知君<md:KR4c0072_SBCK_010-6a>¶子曰叨居
其位可也
<pb:KR4c0072_WYG_007-6b>
　　　送薛處士序¶
處士之名何哉潜山隱市皆處士也在山也且¶非頑如
木石也在市也亦非愚如市人也葢有¶大智不得大用
故羞恥不出寧反與市人木石¶為伍也國有大智之人
不能大用是國病也故¶處士之名自負也謗國也非大
君子其孰能當¶之薛君之處葢自負也果能窺測堯舜
孔子之¶道使指制有方弛張不窮則上之命一日來子
之¶廬子之身一日立上之朝使我輩居則來問學<md:KR4c0072_SBCK_010-6b>¶仕則
<pb:KR4c0072_WYG_007-7a>
來問政千辯萬索滔滔而得若如此則善¶苟未至是而
遽名曰處士雖吾子自負其不為¶矯歟某敢用此贈行¶
　　　送盧秀才赴舉序¶
治心治身治友三者治矣有求名而名不隨者¶未之聞
也治心莫若和平治身莫若兢謹治友¶莫若誠信友治
矣非身治而不能得之身治矣¶非心治而不能致之三
者治矣推而廣之可以¶治天下惡其求成進士名者而
不得也况有千¶人皆以聖人為師眠而食一無其他唯
<pb:KR4c0072_WYG_007-7b>
議論是<md:KR4c0072_SBCK_010-7a>¶司三人有私十人公私半百人無有不公者况¶
千人哉古之聖賢業大事鉅道行則不肖懼道¶不行則
不肖喜故有不公今進士者業微事細¶如成其名不肖
未所喜懼寧不公邪故取之甚¶易耳盧生客居於饒年
十七八即主一家骨肉¶之饑寒常與一僕東泛滄海北
至單于府丐得¶百錢尺帛囊而聚之使其僕負之以歸
饒之士¶皆憐之能辭明敏而知所去就年未三十嘗三¶
舉進士以業丐資家近中輟之去歲九月余自¶池改睦
<pb:KR4c0072_WYG_007-8a>
凡同舟三千里使為余留睦七十日今<md:KR4c0072_SBCK_010-7b>¶之去余知其成
名而不一有復丐矣¶
　　　杭州新造南亭子記¶
佛著經曰生人既死隂府收其精神校平生行¶事罪福
之坐罪者刑獄皆怪險非人世所為凡¶人平生一失舉
止皆落其間其尤怪者獄廣大¶千百萬億里積火燒之
一日凡千萬生死窮億¶萬世無有間斷名為無間夾殿
宏廊悉圖其¶狀人未熟見者莫不毛立神駭佛經曰我
<pb:KR4c0072_WYG_007-8b>
國有¶阿闍世王殺父主簒其位法當入所謂獄無間¶者
昔能求事佛後生為天人况其他罪事佛固<md:KR4c0072_SBCK_010-8a>¶無恙梁武
帝明智勇武創為梁國者捨身為僧¶奴至國滅餓死不
聞悟况下輩固惑之為工商¶者雜良以苦偽内而華外
納以大秤斛以小出¶之欺奪村間戅民銖積粒聚以至
于富利法錢¶穀小胥出入人性命顛倒埋没使簿書條
令不¶可究知得財買大第豪奴如公侯家大吏有權¶力
能開庫取公錢縁意恣為人不敢言是此數¶者心自知
<pb:KR4c0072_WYG_007-9a>
其罪皆捐已奉佛以求救月日積乆¶曰我罪如是貴富
如所求是佛能滅吾罪復能¶以福與吾也有罪罪滅無
福福至生人唯罪福<md:KR4c0072_SBCK_010-8b>¶耳雖田婦稚子知所趨避今權歸
於佛買福賣¶罪如持左契交手相付至有窮民啼一稚
子無¶以與哺得百錢必召一僧飯之冀佛之助一日¶獲
福若如此雖舉寰海内盡為寺與僧不足怪¶也屋壁繡
紋可矣為金枝扶踈擎千萬佛僧為¶具味飯之可矣飯
訖持錢與之不大不壯不高¶不多不珍奇瓌怪為憂無
<pb:KR4c0072_WYG_007-9b>
有人力可及而不為¶者晉霸主也一銅鞮宮之衰弱諸
侯不肯來盟¶今天下能如㡬晉凡幾千銅鞮人得不困
哉文¶宗皇帝嘗語宰相曰古者三人共食一農人今<md:KR4c0072_SBCK_010-9a>¶加
兵佛一農人乃為五人所食其間吾民尤困¶於佛帝念
其本牢根大不能果去之武宗皇帝¶始即位獨奮怒曰
窮吾天下佛也始去其山臺¶野邑四萬所冠其人幾至
十萬人後至會昌五¶年始命西京留佛寺四僧唯十人
東京二寺天¶下所謂節度觀察同華汝三十四治所得
<pb:KR4c0072_WYG_007-10a>
留一¶寺僧准西京數其他刺史州不得有寺出四¶御史
縷行天下以督之御史乘驛未出關天下¶寺至於屋基
耕而刓之凡除寺四千六百僧尼¶笄冠二十六萬五百
其奴婢十五萬良人枝附<md:KR4c0072_SBCK_010-9b>¶使令者倍笄冠之數良田數
千萬頃奴婢口¶率與百畝編入農籍其餘錢取民直歸
于有司¶材州縣得以恣新其公署傳舍今天子即位¶詔
曰佛尚不殺而仁且來中國乆亦可助以為¶治天下州
率與二寺用齒衰男女為其徒各止¶三十人兩京數倍
<pb:KR4c0072_WYG_007-10b>
其四五焉著為定令以徇其¶習且使後世不得復加也
趙郡李子烈播立朝¶名人也自尚書比部郎中出于錢
塘錢塘于江¶南繁大雅亞吳郡子烈少遊其地委曲知
其俗¶蠧人者剔削其根節斷其脉絡不數月人隨化之<md:KR4c0072_SBCK_010-10a>¶三牋干丞相云濤壞人居不一銲錮敗侵不休¶詔與錢
二千萬築長堤少為數十年計人益安¶喜子烈曰吳越
古今多文士來吾郡游登樓倚¶軒莫不飄然而増思吾
郡之江山甲於天下信¶然也佛熾害中國六百歲生見
<pb:KR4c0072_WYG_007-11a>
聖人一揮而幾¶夷之今不取其寺材立亭勝地以彰聖
人之功¶使文士歌詩之後必有指吾而罵者乃作南亭¶
在城東南隅宏大煥顯工施手目髮勻肉均牙¶滑而無
遺功者江平入天越峯如髻越樹如髮¶孤㠶白鳥㸃盡
疑在半夜酒餘倚老松坐怪<md:KR4c0072_SBCK_010-10b>¶石殷殷潮聲起於月外東
閩兩越官遊善地¶天下名士多往之予知百數十年後
登南亭者¶念仁聖天子之神功美子烈之旨迹睹南亭¶
千萬狀吟不能已四時千萬狀吟不能去作為¶歌詩次
<pb:KR4c0072_WYG_007-11b>
之於後不知幾千百人¶
　　　池州造刻漏記¶
百刻短長取於日不取於數天下多是也牧太¶和三年
佐沈吏部江西府暇日公與賔吏環城見¶銅壺銀箭律
如古法建中時嗣曹王臯命處¶士王易簡為之公曰湖
南府亦曹王命處士之所<md:KR4c0072_SBCK_010-11a>¶為也後二年公移鎮宣城王
處士尚存因命¶工就京師授其術創置於城府某為童
時王處¶士年七十常來某家精大演數與雜機巧識地
<pb:KR4c0072_WYG_007-12a>
有泉鑿必湧出韓文公多與之遊太和四年某¶自宣城
使于京師處士年餘九十精神不衰某¶拜于牀下言及
刻漏因圖授之會昌五年嵗次¶乙丑夏四月始造于城
南門樓京兆杜某記¶
　　　池州重起蕭丞相樓記¶
蕭丞相為刺史時樹樓于大㕔西北隅上藏九¶經書下
為刺史便㕔事大厯十年乙夘建會昌<md:KR4c0072_SBCK_010-11b>¶四年甲子摧木
悉朽壞無一可取者刺史李方¶𤣥具材刺史杜牧命工
<pb:KR4c0072_WYG_007-12b>
南北霤相距五十六尺¶東西四十五尺十六柱三百七
十六椽上下凡¶十二間上有其三焉皆仍舊制以會昌
五年五¶月畢自初至再凡七十一年丞相諱復實相德¶
宗皇帝焉京兆杜某記¶
　　　同州澄城縣户工倉尉㕔壁記¶
縣之所重其舉秀貢賢也今之自外諸侯之儒¶者曠不
能升一人况尉乎次乃户稅而已史記¶河渠書曰自徴
引洛水至商顏下鑿井深者<md:KR4c0072_SBCK_010-12a>¶四十餘丈即此地也徴者
<pb:KR4c0072_WYG_007-13a>
俗訛為澄耳其地西¶北山環之縣境籠其趾沙石相礴
歲雨如注他¶皆淫灧不測徴之土適潤苖則大穫天或
旬而不¶雨民則蒿然四望失矣是以年多薄復絶絲麻
藍¶菓之饒固無豪族富室大扺民户高下相差埒¶然歲
入官賦未嘗期表鞭一人因徴其來由耆¶老咸曰西四
十里即畿郊也主如禁司東西軍¶禽坊龍廐彩工梓匠
善聲巧手之徒第畨上下¶𤣥來進取挾公為首縁以一
栝十民之晨炊夜¶舂歲時不敢嘗悉以仰奉父伏子走
<pb:KR4c0072_WYG_007-13b>
尚不能<md:KR4c0072_SBCK_010-12b>¶當其意往往擊辱而去長吏固不敢援復况其¶
養秩安禄者邪加以御女官多盤穴其間逓相¶占附比
急熱如手足自丞相御史咸不能與之¶角逐縣令固無
有為也非豪吏真工聨紐相姻¶戚者率率解去是以縣
賦益逋徴民幸脫此苦¶者葢以西有通澗巨壑义牙交
吞小山峭徑馳¶鞍馬張機置者不便於此是以絶跡不
到兼之¶土田枯鹵樹植不茂無秀潤氣象咸惡之而不¶
家焉民所以安安活輸賦者殆由此儻使徴亦¶中其苦
<pb:KR4c0072_WYG_007-14a>
則墟矣尚安敢比之於他邑乎嗟乎國<md:KR4c0072_SBCK_010-13a>¶家設法禁百官
持而行之有尺寸害民者率有¶尺寸之刑今此咸墮地
不起反使民以山之澗¶壑自為防限可不悲哉使民恃
險而不恃法則¶劃土者宜乎牆山壍河而自守矣燕趙
之盗復¶何可多怪乎書其西壁俟得言者覽焉¶
　　　宋州寧陵縣記¶
建中初年李希烈自蔡陷汴驅兵東下將收江¶淮寧陵
守將劉昌以兵二千拒之希烈衆且十¶倍攻之三月韓
<pb:KR4c0072_WYG_007-14b>
晉公以三千強弩渉水夜入寧¶陵弩矢至希烈帳前希
烈曰復益吳弩寧陵<md:KR4c0072_SBCK_010-13b>¶不可取也解圍歸汴後數月希烈
驍將翟輝以銳¶兵大敗於淮陽城下希烈且蹙棄汴歸
蔡後司¶徒劉公𤣥佐見昌問曰爾以孤城用一當十凡¶
百日間何以能守昌泣曰以負心能守之耳昌¶令陴者
曰内顧者斬昌孤甥張俊守西北隅未¶嘗内顧捽下斬
之軍士有死志故能堅守因伏¶地流涕司徒劉公亦泣
撫昌背曰國家必以富¶貴爾天寳末淮陽太守薛愿睢
<pb:KR4c0072_WYG_007-15a>
陽太守¶許遠真源縣令張巡等兵守二城其於窮蹙事¶
相差埓睢陽䧟賊淮陽能守故巡遠名懸而愿<md:KR4c0072_SBCK_010-14a>¶事不傳
昌之守寧陵近比之於睢陽故良臣之¶名不如忠臣孫
武曰善用兵者無赫赫之功斯¶是也大中二年十一月
十八日將仕郎守尚書¶司勲員外郎史館修撰杜某題¶
　　　淮南監軍使院㕔壁記¶
淮南軍西蔽蔡壁壽春有團練使北蔽齊壁山¶陽有團
練使節度使為軍三萬五千人居中統¶制二處一千里
<pb:KR4c0072_WYG_007-15b>
三十八城䕶天下餉道為諸道¶府軍事最重然倚海壍
江淮深津横崗偹守堅¶險自艱難已來未嘗受兵故命
節度使皆以道<md:KR4c0072_SBCK_010-14b>¶德儒學來罷宰相去登宰相命監軍使
皆以賢¶良勤勞一外有功來自禁軍中尉樞宻使去為¶
禁軍中尉樞宻使自貞元元和已來大抵多如¶此今上
即位六年命内侍宋公出監淮南諸開¶府將軍皆以内
侍賢良有材不宜使居外上以¶為内侍自元和已來誅
齊誅蔡再伐趙前年誅¶滄旁擊趙魏且徴師且撫師且
<pb:KR4c0072_WYG_007-16a>
誥且諭勤勞危¶險終日馬上往監青州新附卧未嘗安
復監滑¶州邊魏窮狹多事今監淮南是且休之休息亦¶
不乆之故内侍至焉監軍四年如始至日簡約<md:KR4c0072_SBCK_010-15a>¶寛泰明
白清潔恕悉軍吏禮愛賔客舉止作動¶無非典故暇日
唯召儒生講書道士治藥而已¶内侍舊部將校多禁兵
子弟京師少俠出入閭¶里間俛首唯唯受吏約束故上
至相國竒章公¶下至于百姓無不道說内侍稱為賢人
此不虚¶也宜其侍衛六朝聲光富貴某謬為相國竒章
<pb:KR4c0072_WYG_007-16b>
公幕府掌書記内侍命為㕔壁記某再謝不¶才不足記
序内侍曰掌書記為監軍使㕔壁記¶宜也某慙惶而書
時太和八年十月二十一日¶記<md:KR4c0072_SBCK_010-15b>¶　
　
　
　
　<md:KR4c0072_SBCK_010-17a>¶樊川集巻七<md:KR4c0072_SBCK_010-17b>¶<md:KR4c0072_SBCK_011-1a>¶
<pb:KR4c0072_WYG_008-1a>
欽定四庫全書
　樊川集巻八　¶　　　　　　唐　杜牧　撰
