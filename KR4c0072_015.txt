# -*- mode: mandoku-view; -*-
#+TITLE: 樊川文集
#+DATE: 2015-09-11 08:36:29.331417
#+PROPERTY: ID KR4c0072
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0335-015樊川文集-卷第十五.
<pb:KR4c0072_SBCK_015-1a>¶
樊川文集第十五¶
　　　　　　　　中書舎人杜牧字牧之¶
　　　黄州刺史謝上表¶
臣某言臣奉某月日勑㫖自某官授臣黄州刺¶
史以某月日到任上訖誠惶誠恐頓首頓首臣¶
某自出身巳來任職使府雖有官業不親治人¶
及登朝二任皆參臺閣優㳺無事止奉朝謁今¶
者蒙恩擢授刺史專㫁刑罰施行詔條政之善¶
惡唯臣所繋素不更練兼之昧愚一自到任憂¶
&KR0357;不勝動作舉止唯恐罪悔伏以黄州在大江¶
<pb:KR4c0072_SBCK_015-1b>¶
之側雲夢澤南古有夷風今盡華俗戸不滿二¶
萬稅錢才三萬貫風俗謹朴法令明具乆無水¶
旱疾疫人業不耗謹奉貢賦不爲罪惡臣雖不¶
肖亦䏻守之然臣觀東漢光武明帝&KR0091;爲明主¶
相&KR0071;聮五十年當時以深刻刺舉號爲&KR0091;職冶¶
古之風廢俗吏之課髙於此時循吏衞䬃任延¶
王景魯恭劉寛陳寵之徒上一縣宰獨䏻不狥¶
時俗自行教化唯德是務愛人如子廢鞭笞責¶
削之文用忠恕撫字之道百里之内勃生古風¶
凡違衆背時徇古非今王者公侯尚難其事豈¶
<pb:KR4c0072_SBCK_015-2a>¶
一縣宰能移其俗止蓋人爲治古之人法爲一¶
時之法治以之教教之即治古之人以一時之¶
法齊之即一時之人正國家自有天下巳來二¶
百三十餘年間專用仁恕每後刑罰是以内難¶
外難作者相継土地甲兵權柄號令盡非我有¶
終能擒之此實恩澤慈愛入人骨髓俗厚風古¶
不可揺動今自陛下即位巳來重罪不殺小過不¶
問普天之下蠻貊之&KR0022;有罹艱㓙一皆存䘏聖明¶
睿哲廣大慈恕逺僻隱阨無不歡戴十四聖之生¶
育張二百四十年之基宇臣於此際爲吏長之敢¶
<pb:KR4c0072_SBCK_015-2b>¶
不遵行國風彰揚至化小大之獄必以情恕孤獨¶
鰥寡必躬問撫庶使一州之人知上有仁聖天子¶
所遣刺史不爲虚受烝其和風感其歡心庶爲瑞¶
爲祥爲歌爲詠以禆盛業流乎無窮在臣心之則¶
然豈材術之能及無任感激悃懇血誠之至謹奏¶
　　　　賀平党項表¶
臣某言伏奉三月二十七日勑党項剪除北邊¶
寜靜華夏同慶道路懽呼臣誠慶誠抃頓首頓¶
首伏以上天有震耀殺戮王者有攻討誅夷是¶
以不暫討者不乆寧不一勞者不永逸伏以自¶
<pb:KR4c0072_SBCK_015-3a>¶
古夷狄處中華未有不爲患者春秋時長狄攻¶
魯北戎病齊破衞陵燕侵秦撓𣈆西漢趙充國¶
納先零於内地東朝馬文泉置當煎於三輔自¶
後熾大侵亂關中戰爭十年騷擾四海陵逼京¶
邑發掘園陵叚熲不生終不䏻滅後至曹公因¶
匈奴衰弱分爲五部處在汾𣈆散而居之元海¶
傑然首亂華夏中原䘮没凡數百年國朝貞觀¶
之&KR0004;突厥破滅太宗惑彦愽之利口忽文貞之¶
成筭處其䧏衆置於河南不數十年果殘燕趙¶
興師命將輸榖饋財天下騷然始能殄滅是知¶
<pb:KR4c0072_SBCK_015-3b>¶
今古夷狄處在中土未有不爲亂者伏以党羗¶
雜種本在河外生西北之勁俗禀天地之戾氣¶
爲西戎所蹙舉種來䧏國家納之置於内地爰¶
受冠帶兼伏征徭角觡既成觝觸是務天寳至¶
德之際北燕偏重(去聲)中原一掀大暦建中之¶
際逆胡餘波巨盗再起党羗因此亦恣猖狂兎¶
伏鳥飛爲戎虜之耳目狼心梟響作郊畿之殘¶
賊比以回鶻未殄&KR0269;蕃正強且須覊縻未可重¶
撅於是邉疆日駭種𩔖嵗繁每至勁弓折膠重¶
馬免乳以魁健之質張忿鷙之兇劫饋穀以焚¶
<pb:KR4c0072_SBCK_015-4a>¶
舟殺軺車而閉道衆虺盤結群犬吽牙依㨜深¶
山出𣳚險徑近在宇下游於彀中艱難巳來不¶
能剷削伏惟聖敬文思和武光孝皇帝皇天縱¶
聖赫日資明威極風霆謀先造化潜運睿筭獨¶
决神機箕𪧐禡牙狼星歛角戍日禱馬太白&KR0045;¶
眉按瑣而邊事無遺聚米而兵形盡見披其要¶
地擣以竒兵獸窮搏人鹿急走隘囊封赤白雜¶
沓繼來雉走檄書逺近同至蘇辛李蔡傅鄭甘¶
陳十萬齊呼四面同入行軍於枕席之上敗虜¶
於險阻之中或以利戈春喉或以長矛挾脅僵¶
<pb:KR4c0072_SBCK_015-4b>¶
屍積疊千山之草木飛腥霆電轟喧萬里之威¶
稜大震詩曰不弔昊天亂靡有定此言中國不¶
振蠻夷入伐下人號天以告亂也復曰宣王薄¶
伐小雅中興是知武功不成文德不洽皐陶無¶
遺之誡史佚非𩔖之言若不殄除何爲家國自¶
此兵爲農器革作軒車泥紫金於常山沉殘戎¶
於青海天覆盡得禹畫無遺統華夏爲一家用¶
夷狄爲四守萬物由道百度皆貞逺超三代之¶
風使無一人之獄臣僻左小郡樸樕散材空過¶
流年徒生聖代尚能爲詩見志作歌極情上詠¶
<pb:KR4c0072_SBCK_015-5a>¶
神功庻垂後代限以守土不𫉬&KR0091;慶無任踴躍¶
欵懇之至謹奉表陳賀以聞臣誠惶誠恐頓首¶
頓首謹言¶
　　　進撰故江西韋大夫遺愛碑文表¶
右臣奉某月日勑牒令撰故江西觀察使韋丹¶
遺愛碑文臣官卑人微素無文學恩生望外事¶
出非常承命震驚以榮爲懼伏以洪爲州府逾¶
於千年言念疲羸常患水火風俗如此改革無¶
因&KR0330;丹受朝廷分憂爲百姓去弊不踐舊跡特¶
建宏謀凡三年苦心去千嵗大患兼之灌溉種¶
<pb:KR4c0072_SBCK_015-5b>¶
蒔豊其衣食渤海頴川之治邵父杜母之恩授¶
之扵丹未足爲比伏惟皇帝陛下陟降順帝施¶
設如神納諌若轉丸去惡如反掌是以兵刑措¶
寢年穀豊登而猶念切疲人及於循吏&KR0225;韋丹¶
巳效之績慰江西去思之心特與彰揚創爲碑¶
紀是冝使内直學士西掖辭臣振發雄文流傳¶
後代至於臣者最爲鄙陋明命忽臨牢讓無路¶
俯仰慙懼神魂驚飛臣不敢深引古文廣徴樸¶
學但首叙元和中興得人之盛次述韋丹在任¶
爲治之功事必直書辭無華飾所兾通衢一建¶
<pb:KR4c0072_SBCK_015-6a>¶
百姓皆觀事事彰明人人曉㑹但率誠樸不近¶
文章受曲&KR0013;之恩私如生羽翼報非次之拔擢¶
冝裂肝腸無任感激懇悃血誠之至其碑文本¶
謹隨狀封進以聞謹奏¶
　　　爲中書門下請追尊號表¶
臣某等言伏以收復河湟廓開土宇北絶梓嶺¶
西過榆溪壯中夏起塞之雄奪西戎理弓之地¶
至使強虜不敢觸鋒山鏁七𨵿地闢千里歌狸¶
首而息射詠枤杜以勞旋聖徳神功超今越古¶
某月日臣某等於延英殿面奉徳音陛下以尅¶
<pb:KR4c0072_SBCK_015-6b>¶
定舊疆獲成先志歸功祖考追尊鴻名臣等伏¶
念國家之爲治也溢三皇之軌躅&KR0108;百代之上¶
下天寳之末天下泰寧恃冨庶而醉飽無虞韜¶
干戈而兇逆潜作大暦貞元之際河北河南之¶
地朝廷行姑息之政郡國皆叛亂之臣苟且之¶
令行畫一之法廢月増日長雄唱雌和李錡宗¶
子劉闢書生東據石頭西斷劒閣朝廷所有唯¶
止兩京伏惟憲宗皇帝順上帝之心酌列聖之¶
法爵不踰等舉不失賢親莊正之人去側媚之¶
士然後提挈綱紀震疊雷霆誅夷群𠒋洒掃四¶
<pb:KR4c0072_SBCK_015-7a>¶
海百度如律九功可歌天業益張聖統無極詩¶
曰惠我無疆子孫保之復曰周雖舊&KR0022;其命惟¶
新伏惟元和之功實開中興之業伏惟聖敬文¶
思和武光孝皇帝陛下脩先王之大道行天下¶
之逹德廣問延諌襃直盡下首雪寃獄常對法¶
官是則虞舜恤刑文王慎罰無以過也開張聰¶
明延納諌諍守職業者無職不舉&KR0013;言責者無¶
事不言皆𫉬甄升豈唯假借夫仲尼以三人有¶
我師大禹以愚夫能勝予是仲尼之好問大禹¶
之拜言無以過也是以百姓手足皆安於措置¶
<pb:KR4c0072_SBCK_015-7b>¶
四海風俗益臻於和平尚猶午夜&KR0026;書日&KR0628;𦗟¶
政下採人病上求天端帝典曰聖敬日躋湯銘¶
曰日日新是陛下之德有以過之仲尼曰禹立三¶
年百姓以仁仰陛下之至理知孔聖之可驗夫¶
西戎強盛自古無之包有引弓之人盡爲跨馬¶
之國天下獻力備邉不充四海輸賦飬兵不足¶
廣川薦草盡爲所有徤兵倅馬不可當鋒雖李¶
廣材䏻充國沉勇但䏻閉壘豈敢交綏伏惟聖¶
敬文思和武光孝皇帝陛下畜睿筭於霄漢之¶
表盡聖謨於造化之先捕虜將軍射聲校尉羽¶
<pb:KR4c0072_SBCK_015-8a>¶
林突陣之&KR0016;酒泉校射之兵親自指蹤同時受¶
命信星效祉靈旗呈祥壁壘言言而洞開渠魁¶
纍纍而自&KR0350;觧辮削袵投戈委弓懾怛威靈&KR0172;¶
呼冠帶破種徙域空漠靜邉指北海而封燕然¶
中西域而立幕府鄭吉之理烏壘班超之鎮他¶
乾大庇生人一寛天下昔漢武帝之逐北虜四¶
海耗半殷髙宗之伐&KR0017;方三年乃克尚書班史¶
&KR0091;德詠功今陛下用仁義爲干戈以恩信爲疆¶
&KR0163;所求必至有闘必先不遺一矢不頓一刃洗¶
八聖旰食之恨　百年亡地之羞小雅盡興大¶
<pb:KR4c0072_SBCK_015-8b>¶
業無極爲而不有歸功先帝禮曰天子有善上¶
讓於天仲尼曰武王周公其逹孝乎蓋以善於¶
&KR0071;述䏻光祖考今者陛下謙讓之道符於禮經¶
&KR0071;述之孝&KR0091;於孔聖臣等待罪宰相日覩昇平¶
謹具太常追尊順宗皇帝憲宗皇帝謚號如前¶
伏𦗟勑㫖¶
　　　賀生擒衡州草賊鄧裴表¶
臣某等言伏見湖南團練使奏生擒衡州草賊¶
鄧裴及徒黨等伏以湖湘旱耗百姓飢荒遂有¶
姧兇敢圖嘯聚今承擒滅巳盡根株臣等誠&KR0794;¶
<pb:KR4c0072_SBCK_015-9a>¶
誠抃頓首頓首臣聞三代之英兩漢之盛姦宄¶
亂常之𩔖挻災構逆之黨乗間即有遇𨻶便生¶
伏惟聖敬文思和武光孝皇帝陛下威極風霆¶
徳滋雨露正開壽域盡納群生永戢干戈將臻¶
冨庶逆賊鄧裴鮿爾小㜸敢因艱食漸誘飢人¶
剥亂郷閭陵驚郡邑徒堅黨合事鉅㓂牢或據¶
深山或閉官道遂使湖嶺之外人不聊生愼由¶
指揮義徒緫齊武士仰慿睿筭逺仗皇威不經¶
歳時盡翦豺虺党項巳寧於朔北妖黨復殄於¶
巴西今擒鄧裴一清湖嶺用夷狄爲四守統華¶
<pb:KR4c0072_SBCK_015-9b>¶
夏爲一家言念秋毫無非帝力臣等備位台鼎¶
日奉聖謨無任抃舞慶快歡呼踴躍之至¶
　　　謝賜御札提舉邊將表¶
伏奉宸翰以邊塞未静將帥乏才唯務誅求不¶
謀兵食者伏以陛下自即位巳來正朝廷而舉¶
典法肥天下而壽群生故能不血刃以收河湟¶
用文誥而降羗㓂干戈偃戢逺邇安寧今者尚¶
以戍邊未得髙枕深憂將帥不副憂勤或但恣¶
於侵貪或不事其兵食湏有戒勵形於詔書此¶
乃周文小心克勤大禹不自滿假比於聖徳無¶
<pb:KR4c0072_SBCK_015-10a>¶
以過焉臣等僃位鼎司親奉睿㫖銘鏤肝鬲專¶
令防虞無任抃躍屏營之至¶
　　　謝賜新&KR0093;表¶
右中使某至奉宣聖㫖賜臣等新&KR0093;者伏以繭¶
𧖟所繋在於纂組言功之大與食爭先陛下仁¶
德動天雨澤順序柔桑沃若𧖟女功勤皛比凝¶
霜縈如委霧繭稅不逋於郷井&KR0013;覆皆徧於華¶
夷盡荷皇慈同歌帝力臣等僃位台席親逄盛¶
時無任踴躍歡抃感恩之至¶
　　　夀昌節宴謝賜音樂状¶
<pb:KR4c0072_SBCK_015-10b>¶
右臣某言伏以䧏誕之辰生&KR0149;同慶合鈞天之¶
廣樂九奏諧和令錫宴於仙祠百辟歡抃臣等¶
幸生聖代𫉬僃台階雖欲殺身豈酧大造無任¶
感恩踴躍之至¶
　　　又謝賜茶酒状¶
右臣某等言伏以大慶吉辰榮霑錫宴鴻恩&KR0071;¶
至王人荐臨㫖酒名茶玉食仙果來於御府莫¶
匪天慈適口忘憂巳滿小人之腹殺身粉骨難¶
酧聖主之恩臣無任感恩抃躍之至¶
　　　代裴相公讓平章事表¶
<pb:KR4c0072_SBCK_015-11a>¶
臣某言伏奉今月日制書除臣某官同中書門¶
下平章事祗奉成命進退夫圖捧詔兢惶銜恩¶
戰慄臣誠惶誠恐頓首頓首臣本書生仕逢聖¶
代掌綸言於西掖作藩守於名&KR0022;自顧才䏻巳¶
是踰越陛下奨遇不次拔擢過分春闈典貢地¶
官掌財咸無政䏻粗免&KR0317;闕及擢爲筦搉累受¶
寵榮雖竭盡疲駑欲禆萬一而才智踈拙不效¶
㳙塵夫宰相之任前賢有言如渉川有舟如幽¶
室有燭代天理物爲人具瞻豈伊小臣而膺大¶
任今朝廷髦俊並作名德森然或多歴庻官或¶
<pb:KR4c0072_SBCK_015-11b>¶
皆有功實或四方屏翰巳著勲勞舉而用之無¶
不可者如臣凡淺豈冝委任伏乞俯廽天鑑更¶
擇時賢必䏻丹青帝圖金玉王度使㣲臣無尸¶
禄之誚聖主有得賢之名非唯㣲臣𫉬安實亦¶
天下幸甚無任悃懇血誠之至¶
　　　又代謝賜批荅表¶
臣某言臣伏奉今月日批荅令臣冝㫁來表不¶
許牢讓者仰承鴻澤跪捧芝緘戰越失圖啓處¶
無地臣某誠惶誠恐頓首頓首臣昨奉詔書付¶
以魁柄自顧斗筲之噐樸樕之才乗恩寵時竊¶
<pb:KR4c0072_SBCK_015-12a>¶
棟梁任只合效蔡謨堅卧孔覇懇辭尚猶拜謝¶
天顔進見卿士榮忝既積憂惶實深是以拜章¶
上陳懇辭自叙兾廽聖鑑更擇時賢豈意睿㫖¶
重臨綸言再下不令徇志且遣守官大君之成¶
命巳行㣲臣之丹懇不遂誓當戮力盡瘁粉骨¶
&KR0162;軀知無不爲見死寕避兾荅君親生成之德¶
用酧乾坤覆育之恩無任感激血誠慙惶戰越¶
之至¶
　　　又謝賜告身鞍馬状¶
右中使某奉宣聖㫖賜臣告身一通馬一疋并¶
<pb:KR4c0072_SBCK_015-12b>¶
鞍轡臣生逢聖代竊位巖廊奉告令之詔書丹¶
霄之雨露猶濕錫代勞之駿馬内棧之風雲尚¶
隨寳軸煥&KR0093;綸之言逸足騁拳竒之態螢光爝¶
火何禆日月之明弱質孤根但荷乾坤之徳殺¶
身寜報撫已知慙無任感恩抃躍懇悃之至¶
　　　論閤内延英奏對書時政記状¶
右舊例宰臣每於閤内及延英奏論政事及退¶
歸中書知印宰臣盡書其日德音及宰臣奏事¶
送付史館名時政記史官慿此編入簡䇿伏以¶
敷陳時政承奉聖㫖事非一端時移數刻退朝¶
<pb:KR4c0072_SBCK_015-13a>¶
循省執筆讃論但記出巳之辭或忘同列之對¶
若獻替之說或闕則史𠕋之書不詳臣今啇量每¶
閤内奏事及延英對廻陛下所降德音宰臣所¶
奏公事人自爲記共成一篇旣得精詳必無遺¶
漏付與史氏便得直書伏乞天恩永爲常式¶
　　　謝許受江西送綵絹等狀¶
右今月十八日中使某至奉宣聖旨令臣領江¶
西&KR0026;察使紇干衆所&KR0009;撰韋丹遺愛碑文人事¶
綵絹三百疋者恩隨幸至榮與利并抃躍慙惶¶
罔知所措伏惟皇帝陛下皇天縱聖赫日資明¶
<pb:KR4c0072_SBCK_015-13b>¶
大奬功勞不計存𣳚舉韋丹江西之績時令微¶
臣撰碑堕涙之思豈慙羊祜黃絹之妙實愧蔡¶
邕今者更蒙恩私廣受&KR0093;帛捧戴兢&KR0357;無地容¶
身不勝感恩慙惶之至¶
　　　内宴請上壽酒¶
具官臣某等言伏惟聖敬文思和武光孝皇帝¶
陛下天覆地容堯仁舜孝四海波靜三春物華¶
故於彤庭大開錫宴竊以三事大僚百司庶府¶
願持玉巵上千萬壽未敢專擅伏俟德音輕瀆¶
宸嚴無任𢧐越之至¶
<pb:KR4c0072_SBCK_015-14a>¶
　　宴畢殿前謝辭¶
具官臣某等言遲日正麗廣&KR0163;洞開張仙樂者¶
三千餘人列正羞者二十六豆酒傾瑶罋食置¶
雕盤列圭組以成行酌金罍以爲勞屬饜而止¶
飽徳以歸旣醉太平之風共樂仁壽之域千年¶
一遇百辟同歡臣等備位台司親逢聖日歡呼¶
抃躍不能自勝¶
　　　謝賜物狀¶
具官臣某等言叨陪錫宴竊覩鈞天百品並陳¶
三酒皆具微臣所志巳極滿盈豈意鴻澤重霑¶
<pb:KR4c0072_SBCK_015-14b>¶
錫賚殊等朱緑玄黃之繒綵精金文錦之珎竒¶
捧戴自天啓處無地不勝抃躍感恩之至¶
　　　代人舉周敬復自代狀¶
前件官執德以進嚮道而行藹有令名備歴清¶
貫掌綸言於西掖才稱發揮參宻命於内庭衆¶
推忠慎自弭貂近侍主鑰東門聲實益重於搢¶
紳磨𣵀始彰其堅白伏以南省實天下根本兩¶
丞爲百司管轄苟非其選必致敗官今若以臣¶
所任廻授敬復庶能肅清臺閣提舉紀網旣曰¶
陟明實不虚受伏乞天恩允臣所請¶
<pb:KR4c0072_SBCK_015-15a>¶
　　　代人舉蔣係¶
伏准某年月日勑内外文武常參官上後三日¶
冝舉一人自代者伏以前件官仁義素彰文學¶
早著揚歴臺閣宣昭令名甞爲諫官無所避忌¶
及領藩鎭實惠疲羸頃者不附權臣例遭左官¶
今逢明代猶典小州伏以封還詔書駮正時事¶
職業實重選擇冝精今若以臣此官廻與蔣係¶
旣不虚受實爲陟明伏乞聖慈允臣所請謹狀¶
樊川文集第十五¶
<pb:KR4c0072_SBCK_015-15b>¶
