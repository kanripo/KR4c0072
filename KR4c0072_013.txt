# -*- mode: mandoku-view; -*-
#+TITLE: 樊川文集
#+DATE: 2015-09-11 08:36:29.248242
#+PROPERTY: ID KR4c0072
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0335-013樊川文集-卷第十三.
<pb:KR4c0072_SBCK_013-1a>¶
樊川文集第十三¶
　　　　　　　　　　　杜牧字牧之¶
　　　上宣州崔大夫書¶
某再拜閤下以德行文章有位於明時如望江¶
漢見其去之呇天沉汪澶漫不知其所爲終始¶
也復自開幕府巳來辟取當時之名士禮接待¶
遇各盡其意後進絜絜以節業自持者無不願¶
受閤下廻首一顧舒氣快意自以滿足今藩鎮¶
之貴土地兵甲生殺與奪在一出口終日矜高¶
與門下後進之士搉得失去就於分寸銖&KR0112;間¶
<pb:KR4c0072_SBCK_013-1b>¶
多是其人也獨閤下不自矜高不設壍壘曲垂¶
情意以盡待士之禮然知後進絜絜以節義自¶
持者願受閤下廻首一顧舒氣快意自以滿足¶
此固然也非敢茍佞其辭以取媚也不知閤下¶
俯仰延遇之去就幣帛篚篚之多少飲食獻酬¶
之和樂各用何道閑夜永日三五相聚危言峻¶
論知與不知莫不願盡心於閤下壽考福禄祝¶
之無窮某雖不肖則亦千百間其一人數也鹿¶
鳴宴羣臣詩曰旣飲食之復實幣帛筐筐以將¶
其厚意然後忠臣嘉賔得盡其心矣吉日詩曰¶
<pb:KR4c0072_SBCK_013-2a>¶
宣王䏻慎㣲接下無不盡心以奉其上焉自古¶
雖尊爲天子未有不用此而能得多士盡心也¶
未有不得多士之盡心而得𣗳功立業流於歌¶
詩也况於諸侯哉夫子曰君子疾没世而名不¶
&KR0091;司馬遷曰自古冨貴其名磨滅不可勝紀而¶
言思之令人感動激發當寐而寤在饑而飽伏¶
希閣下濬之益深築之益高緘鐍之益固使天¶
下之人異日捧閣下之德不替今日則爲宰相長¶
育人材興起敎化國朝房杜姚宋不足過也某¶
也於流輦無所知識承風望光徒有輸心效節¶
<pb:KR4c0072_SBCK_013-2b>¶
之志今謹録雜詩一卷獻上非敢用此求知盖¶
欲導其志無以爲先也徃年應進士舉曽投獻¶
筆語亦蒙亟&KR0091;於時今十五年矣於頑懜中爲¶
之不知矣於其事䏻不稍工不敢再録新述恐¶
煩尊重無任惶懼謹再拜¶
　　　上池州李使君書¶
景業足下僕與足下齒同而道不同足下性俊¶
逹堅明心正而氣和飾以温愼故處世顯明無¶
罪悔僕之所禀闊畧踈易輕微而忽小然其天¶
與其心知耶柔利已偷苟讒謟可以進取知之¶
<pb:KR4c0072_SBCK_013-3a>¶
而不䏻行之非不䏻行之抑復見惡之不䏻忍¶
一同坐與之交語故有知之者有怒之者怒不¶
附巳者怒不恬言柔舌道其盛美者怒守直道¶
而違巳者知之者皆齒少氣銳讀書以賢才自¶
許但見古人行事眞當如此未得官職不覩形¶
勢絜絜少輩之徒也怒僕者足以裂僕之賜折¶
僕之脛知僕者不䏻持一飯與僕僕之不死巳¶
幸况爲刺史聚骨肉妻子衣食有餘乃大幸也¶
敢望其他然與足下之所受性固不得伍列齊¶
立亦抵足下疆壠畦畔間耳故足下憐僕之厚¶
<pb:KR4c0072_SBCK_013-3b>¶
僕仰足下之多在京城間家事人事終日促束¶
不得日出所懷以自曉自然不敢以輩流間期¶
足下也去嵗乞假自江漢間歸京乃知足下出¶
官之由勇於爲義向者僕之期足下之心果爲¶
不繆私自喜賀足下果不&KR0018;天所付與僕所期¶
向二者所以爲喜且自賀也幸甚幸甚夫子曰¶
吾少也賤故多&KR0014;鄙事復曰不試故藝聖人尚¶
以少賤不試乃䏻多䏻有藝况他人哉僕與足¶
下年未三十爲諸侯幕府吏未四十爲天子廷¶
臣不爲甚賤不爲不試矣今者齒各甚壮爲刺¶
<pb:KR4c0072_SBCK_013-4a>¶
史各得小郡俱處僻左幸天下無事人安榖熟¶
無兵期軍湏逋&KR0018;諍訴之勤足以爲學自強自¶
勉扵未聞未見之間僕不足道雖䏻爲學亦無¶
所益如足下之才之時眞可惜也向者所謂俊¶
逹堅明心正而氣和飾以温慎此才可惜也年¶
四十爲刺史得僻左小郡有衣食無爲吏之苦¶
此時之可惜也僕以爲天資足下有異日名聲¶
跡業光于前後正在今日可不勉之僕常念百¶
代之下未必爲不幸何者以其書具而事多也¶
今之言者必曰使聖人㣲㫖不傳乃鄭玄輩爲¶
<pb:KR4c0072_SBCK_013-4b>¶
注解之罪僕觀其所解釋明白完具雖聖人復¶
生必挈置數子坐於游夏之位若使玄輩解釋¶
不足爲師要得聖人復生如周公夫子親授㣲¶
㫖然後爲學是則聖人不生終不爲學假使聖¶
人復生即亦隨而猾之矣此則不學之徒好出¶
大言欺亂常人耳自漢巳䧏其有國者成敗廢¶
興事業蹤跡一二億萬青黃白黒據實空有皆¶
可圖𦘕考其來由裁其短長十得四五足以應¶
當時之務矣不似古人窮天鑿玄躡於無蹤筭¶
於忽㣲然後䏻爲學也故曰生百代之下未必¶
<pb:KR4c0072_SBCK_013-5a>¶
爲不幸也夫子曰三人行必有我師焉此乃隨¶
所見聞能不亡失而思念至也楚王問萍實對¶
曰吾徃年聞童謡而知之此乃以童子爲師耳¶
參之於上古復酌於見聞乃&KR0014;爲聖人也諸葛¶
孔明曰諸公讀書乃欲爲愽士耳此乃蓋滯於¶
所見不知適變名爲腐儒亦學者之一病僕自¶
元和巳來以至今日其所見聞名公才人之所¶
論討典刑制度征伐叛亂考其當時參於前古¶
䏻不忘失而思念亦可以爲一家事業矣但隨¶
見随忘随聞随廢輕目重耳之過此亦學者之¶
<pb:KR4c0072_SBCK_013-5b>¶
一病也如足下天與之性萬萬與僕相遠僕自¶
知頑滯不&KR0014;苦心爲學假使䏻學之亦不䏻出¶
而施之懇懇欲成足下之美異日旣受足下之¶
敎於一官一局而無過失而巳自古未有不學¶
而䏻垂名於後代者足下勉之大江之南夏候¶
欝濕易生百疾足下氣俊胷臆間不以悁忿是¶
非貯之邪氣不䏻侵慎防是晚多食大醉&KR0071;飲¶
其他無所道某再拜¶
　　　投知巳書¶
夫子曰不怨天不&KR0057;人下學而上逹知我者其¶
<pb:KR4c0072_SBCK_013-6a>¶
天乎復曰知我者春秋罪我者亦以春秋此聖¶
人操心不顧世之人是非也柱厲叔事莒敖公¶
莒敖公不知及莒敖公有難柱厲叔死之不知¶
我則巳反以死報之蓋怨不知之深也豫讓謂¶
趙襄子曰智伯以國士待我我以國士報之此¶
乃列士義夫有才感其知不顧其生也行無堅¶
明之異材無尺寸之用泛泛然求知扵人知則¶
不能有所報不知則怒此乃衆人之心也聖賢¶
義列之士旣不可到小生有異扵衆人者審巳¶
功也審巳之行審巳之才皆不出衆人亦不求¶
<pb:KR4c0072_SBCK_013-6b>¶
知扵人巳或有知之者則蔵縮退避唯恐知之¶
深蓋自度無可以爲報效也或有因縁他事不¶
得巳求知扵人者茍不知未嘗退有懟言怨色¶
形扵妻子之前此乃比扵衆人唯審巳求知也¶
大和二年小生應進士舉當其時先進之士以¶
小生行可與進業可益修喧而舉之爭爲知巳¶
者不啻二十人小生邇來十年江湖間時時以¶
家事一抵京師事巳即返嘗所謂喧而譽之爲¶
知巳者多巳顯貴未嘗一到其門何者自十年¶
來行不益進業不益修中夜忖量自愧扵心欲¶
<pb:KR4c0072_SBCK_013-7a>¶
持何說復扵知巳之前爲進拜之資乎黙黙蔵¶
縮茍免寒饑爲幸耳昨李廵官至忽傳閤下㫖¶
意似知姓名或欲異日必録在門下閤下爲世¶
之偉人鉅德小生一𫉬進謁一陪讌享則亦榮¶
矣况欲異日終置之扵榻席之上齒扵數子之¶
列乎無攀縁&KR0093;髪之因出特逹倜儻之知小生¶
自度冝爲何才可以塞閤下之求宜爲何道可¶
以報閤下之德是以自承命巳來審巳愈切撫¶
心獨驚忽忽思之而不自知其然也若蒙待之¶
以衆人之地求之以衆人之才責之以衆人之¶
<pb:KR4c0072_SBCK_013-7b>¶
報亦庻㡬異日受約束指顧扵簿書之間知無¶
不爲爲不及私亦或能提筆伸&KR0083;作詠歌以發¶
盛德止此而巳其他望扵古人責以不及非小¶
生之所堪任伏恐閤下聽聞之過求取之異敢¶
不特自發明導說其哀一開閤下視聽其他感¶
激發憤懷愧思德臨&KR0083;汗發不知所裁某恐懼¶
再拜¶
　　　荅荘充書¶
某白荘先輩足下凢爲文以意爲主氣爲輔以¶
辭彩章句爲之兵衛未有主強盛而輔不飄逸¶
<pb:KR4c0072_SBCK_013-8a>¶
者兵衛不華赫而荘整者四者高下圓折歩驟¶
随主所指如鳥随鳯魚随龍師衆随湯武騰天¶
潜泉橫裂天下無不如意苟意不先立止以文¶
彩辭句繞前捧後是言愈多而理愈亂如入闤¶
闠紛紛然莫知其誰暮散而巳是以意全勝者¶
辭愈朴而文愈高意不勝者辭愈華而文愈鄙¶
是意䏻遣辭辭不䏻成意大抵爲文之㫖如此¶
觀足下所爲文百餘篇實先意氣而後辭句慕¶
古而尚仁義者苟爲之不巳資以學問則古作¶
者不爲難到今以某無可取欲命以爲序承當¶
<pb:KR4c0072_SBCK_013-8b>¶
厚意&KR0357;息不安復觀自古序其文者皆後世宗¶
師其人而爲之詩書春秋左氏以降百家之說¶
皆是也古者其身不遇扵世&KR0009;志扵言求言遇¶
扵後世也自兩漢巳來冨貴者千百自今觀之¶
聲𫝑光明孰若馬遷相如賈&KR0105;劉向揚雄之徒¶
斯人也豈求知扵當世哉故親見楊子雲著書¶
欲取覆醬瓿雄當其時亦未嘗自有誇目况今¶
與足下並生今世欲序足下未巳之文此固不¶
可也苟有志古人不難到勉之而巳某再拜¶
　　　上河陽李尚書書¶
<pb:KR4c0072_SBCK_013-9a>¶
伏以三城所治兵精地要北鏁太行東塞&KR0058;陽¶
左京河南指爲重輕自艱難巳來儒生成名立¶
功者蓋寡扵前代是以壮徤不學之徒不知儒¶
術不識大體取其㣲效終敗大事不可一二悉¶
數伏以尚書有才名德望知經義儒術加以儉¶
克好立功名今橫㩀要津重兵在手朝廷搢紳¶
之士屈指延頸佇觀政能况聖主掀擢豪俊考¶
校古今退朝之後急扵觀書巳築七關取隴城¶
緝爲郡縣今親誅虜收其土田取其良馬爲耕¶
戰之具西復凉州東取河朔平一天下使不貢¶
<pb:KR4c0072_SBCK_013-9b>¶
不覲之徒敢自專擅此實聖主之心事業巳彰¶
臣下明明無不知之伏自尚書樹立鍜錬教訓¶
㨂拔法術尺寸取扵古人若受指顧必立大功¶
使天下後學之徒知成功立事非大儒知今古¶
成敗者而不能爲之復使儒生舒展胷臆得以¶
誨導壮徤不學之徒指蹤而使之令其心服正¶
在今日某多病早衰恚在耕釣得一二郡資其¶
退休以活骨肉亦能作爲歌詩以稱道盛德其¶
餘息心亦巳乆矣下情日増瞻仰戀德之切某¶
恐懼再拜¶
<pb:KR4c0072_SBCK_013-10a>¶
　　　上鹽鐵裴侍郎書¶
伏以鹽鐡重務根本在扵江淮今諸&KR0101;院頗不¶
得人皆以權𫝑干求固難悉議停替其扵利病¶
豈無中䇿某自池州睦州實見其弊蓋以江淮¶
自廢留後巳來凡有寃人無處告訴每州皆有¶
土豪百姓情願把鹽每年納利名曰土鹽商如¶
此之流兩稅之外州縣不敢差役自罷江淮留¶
後巳來破散將盡以&KR0101;院多是誅求一年之中¶
追呼無巳至有身行不在須得父母妻兒錮身¶
驅將得錢即放不二年内盡恐逃亡今譬扵常¶
<pb:KR4c0072_SBCK_013-10b>¶
州百姓有屈身在蘇州歸家未得便可以蘇州¶
下状論理披訴至如睦州百姓食臨平&KR0101;鹽其¶
土鹽商&KR0013;臨平&KR0101;追呼求取直是睦州刺史亦¶
與作主不得非裹四千里粮直入城役使即須¶
破散奔走更無他圖其間搜求胥徒針抽鏤取¶
千計百校唯恐不多除非吞聲别無赴訴今有¶
明長吏在上旁縣百里尚敢公爲不法况諸&KR0101;¶
院皆是以貨得之恣爲姧欺人無語路况土鹽¶
商皆是州縣大戸言之根本實可痛心比&KR0004;停¶
罷留後衆皆以爲除煩去冗不知其弊及扵疲¶
<pb:KR4c0072_SBCK_013-11a>¶
羸即是所利者至㣲所害者至大今若蒙侍郎¶
改革前非於南省郎吏中擇一清愼依前使爲¶
江淮留後减其胥吏不必一如向前多置人數¶
即自嶺南至於汴宋凡有寃人有可控告姧𧷢¶
之輩動而有畏數十州土鹽商免至破滅除江¶
淮之太殘爲侍郎之隂德以某愚見莫過扵斯¶
若問扵鹽鐵吏即不欲江淮别有留後若有留¶
後其間百事自能申状諮呈安得貨財表裏計¶
㑹分其權力言之可知伏惟俯察愚𠂻不賜罪¶
責某再拜¶
<pb:KR4c0072_SBCK_013-11b>¶
　　　與汴州從事書¶
汴州境内最弊最苦是牽船夫大寒虐暑窮人¶
奔走斃踣不少某數年前赴官入京至襄邑縣¶
見縣令李式甚年少有吏才條䟽牽夫甚有道¶
理云某當縣萬戸已來都置一板簿每年輪檢¶
自差欲有使來先行文帖尅期令至不㨂貧冨¶
職掌一切均同計一年之中一縣人戸不著兩¶
度夫役如有遠戸不能來者即任納錢與扵近¶
河雇人對面分付價直不令所由欺𨼆一縣之¶
内稍似蘇息蓋以承前但有使來即出帖差夫¶
<pb:KR4c0072_SBCK_013-12a>¶
所由得帖冨豪者終年閑坐貧下者終日牽船¶
今即自以板簿在手輪轉差遣雖有&KR0219;吏不能¶
用情某每任刺史應是役夫及竹木瓦磚工巧¶
之𩔗並自置板簿若要使役即自檢自差不下¶
文帖付縣若下縣後縣令付案案司出帖分付¶
里正一郷只要兩夫事在一郷徧着赤帖懷中¶
藏却廵門掠斂一徧貧者即&KR0013;差來若籍在手¶
中廵次差遣不由里胥典正無因更能用情以¶
此知襄邑李式之能可以惠及夫役更有良術¶
即不敢知以某愚見且可救急因襄邑李生之¶
<pb:KR4c0072_SBCK_013-12b>¶
績效知先輩思報幕府之深誠不覺亦及拙政¶
以爲證明豈敢自述今爲治患扵差役不平詩¶
云或栖遲偃仰或王事鞅掌此蓋不平之故長¶
吏不置簿籍一一自檢即姧胥貪冐求取此最¶
爲甚某恐懼再拜¶
樊川文集第十三¶
<pb:KR4c0072_SBCK_013-13a>¶
