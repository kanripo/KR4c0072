# -*- mode: mandoku-view -*-
#+TITLE: 樊川文集
#+DATE: 2015-09-23 10:18:50
#+PROPERTY: JUAN 13

¶
　　　上宣州崔大夫書¶
某再拜閣下以德行文章有位於明時如望江¶漢見其
去之沓淼沉汪澶漫不知其所為終始¶也復自開幕府
已來辟取當時之名士禮接待¶遇各盡其意後進絜絜
以節業自持者無不願¶受閣下迴首一顧舒氣快意自
以滿足今藩鎮¶之貴土地兵甲生殺與奪在一出口終
<pb:KR4c0072_WYG_010-1b>
身矜高¶與門下後進之士㩁得失去就於分寸銖黍間<md:KR4c0072_SBCK_013-1b>¶多是其人也獨閣下不自矜高不設壍壘曲垂¶情意以
盡待士之禮然知後進絜絜以節義自¶持者願受閣下
迴首一顧舒氣快意自以滿足¶此固然也非敢苟佞其
辭以取媚也不知閣下¶俯仰延遇之去就幣帛篚筐之
多少飲食獻酬¶之和樂各用何道閑夜永日三五相聚
危言峻¶論知與不知莫不願盡心於閣下壽考福祿祝¶
之無窮某雖不肖則亦千百間其一人數也鹿¶鳴宴羣
<pb:KR4c0072_WYG_010-2a>
臣詩曰既飲食之復實幣帛筐篚以將¶其厚意然後忠
臣嘉賔得盡其心矣吉日詩曰<md:KR4c0072_SBCK_013-2a>¶宣王能慎微接下無不
盡心以奉其上焉自古¶雖尊為天子未有不用此而能
得多士盡心也¶未有不得多士之盡心而得樹功立業
流於歌¶詩也况於諸侯哉夫子曰君子疾没世而名不¶
稱司馬遷曰自古富貴其名磨滅不可勝記靜¶言思之
令人感動激發當寐而寤在饑而飽伏¶希閣下濬之益
深築之益高緘鐍之益固使天¶下之人異日奉閣下之
<pb:KR4c0072_WYG_010-2b>
德不替今日之為宰相長¶育人材興起教化國朝房杜
姚宋不足過也某¶也於流輩無所知識承風望光徒有
輸心効節<md:KR4c0072_SBCK_013-2b>¶之志今謹錄雜詩一巻獻上非敢用此求知
盖¶欲導其志無以為先也往年應進士舉投獻¶筆語亦
䝉函稱於時今十五年矣於頑懜中為¶之不知矣於其
事能不有稍工不敢再錄新述恐¶煩尊重無任惶懼某
再拜¶
　　　上池州李使君書
<pb:KR4c0072_WYG_010-3a>
景業足下僕與足下齒同而道不同足下性俊¶達堅明
心正而氣和飾以温慎故處世顯明無¶罪悔僕之所稟
濶畧疎易輕微而忽小然其天¶與其心知邪柔利已偷
苟諛謟可以進取知之<md:KR4c0072_SBCK_013-3a>¶而不能行之非不能行之抑復
見惡之不能忍¶一同坐與之交語故有知之者有怒之
者怒不¶附已者怒不恬言柔舌道其盛美者怒守直道¶
而違已者知之者皆齒少氣鋭讀書以賢才自¶許但見
古人行事真當如此未得官職不覩形¶勢絜絜少輩之
<pb:KR4c0072_WYG_010-3b>
徒也怒僕者足以裂僕之腸折¶僕之脛知僕者不能持
一飯與僕僕之不死已¶幸况為刺史聚骨肉妻子衣食
有餘乃大幸也¶敢望其他然與足下之所受性固不得
伍列齊¶立亦抵足下疆壠畦畔間耳故足下憐僕之厚<md:KR4c0072_SBCK_013-3b>¶僕仰足下之多在京城間家事人事終日促束¶不得日
出所懷以自曉自然不敢以輩流間期¶足下也去歳乞
假自江漢間歸京乃知足下出¶官之由勇於為義向者
僕之期足下之心果為¶不謬私自喜賀足下果不負天
<pb:KR4c0072_WYG_010-4a>
所付與僕所期¶向二者所以為喜且自賀也幸甚幸甚
夫子曰¶吾少也賤故多能鄙事復曰不試故藝聖人尚¶
以少賤不試乃能多能有藝况他人哉僕與足¶下年未
三十為諸侯幕府吏未四十為天子廷¶臣不為甚賤不
為不試矣今者齒各甚壯為刺<md:KR4c0072_SBCK_013-4a>¶史各得小郡俱處僻左
幸天下無事人安穀熟¶無兵期軍須逋負諍訴之勤足
以為學自強自¶勉於未聞未見之間僕不足道雖能為
學亦無¶所益如足下之才之時真可惜也向者所謂俊
<pb:KR4c0072_WYG_010-4b>
達堅明心正而氣和飾以温慎此才可惜也年¶四十為
刺史得僻左小郡有衣食無為吏之苦¶此時之可惜也
僕以為天資足下有異日名聲¶跡業光于前後正在今
日可不勉之僕常念百¶代之下未必為不幸何者以其
書具而事多也¶今之言者必曰使聖人微旨不傳乃鄭
𤣥輩為<md:KR4c0072_SBCK_013-4b>¶注解之罪僕觀其所解釋明白完具雖聖人復¶
生必挈置數子坐於游夏之位若使𤣥輩解釋¶不足為
師要得聖人復生如周公夫子親授微¶旨然後為學是
<pb:KR4c0072_WYG_010-5a>
則聖人不生終不為學假使聖¶人復生即亦隨而猾之
矣此則不學之徒好出¶大言欺亂常人耳自漢已降其
有國者成敗廢¶興事業蹤跡一二億萬青黄白黒據實
空有皆¶可圖畫考其來由裁其短長十得四五足以應¶
當時之務矣不似古人窮天鑒𤣥躡於無蹤筭¶於忽微
然後能為學也故曰生百代之下未必<md:KR4c0072_SBCK_013-5a>¶為不幸也夫子
曰三人行必有我師焉此乃隨¶所見聞能不亡失而思
念至也楚王問萍實對¶曰吾往年聞童謡而知之此乃
<pb:KR4c0072_WYG_010-5b>
以童子為師耳¶參之於上古復酌於見聞乃能為聖人
也諸葛¶孔明曰諸公讀書乃欲為博士耳此乃葢滯於¶
所見不知適變名為腐儒亦學者之一病僕自¶元和已
來以至今日其所見聞名公才子之所¶論討典刑制度
征伐叛亂考其當時參於前古¶能不忘失而思念亦可
以為一家事業矣但隨¶見隨忘隨聞隨廢輕目重耳之
過此亦學者之<md:KR4c0072_SBCK_013-5b>¶一病也如足下天與之性萬萬與僕相
逺僕自¶知頑滯不能苦心為學假使能學之亦不能出
<pb:KR4c0072_WYG_010-6a>
而施之懇懇欲成足下之美異日既受足下之¶教於一
官一局而無過失而已自古未有不學¶而能垂名於後
代者足下勉之大江之南夏候¶鬱濕易生百疾足下氣
俊胷臆間不以悁忿是¶非貯之邪氣不能侵慎防是晩
多食大醉繼飲¶其他無所道某再拜¶
　　　投知已書¶
夫子曰不怨天不尤人下學而上達知我者其<md:KR4c0072_SBCK_013-6a>¶天乎復
曰知我者其春秋罪我者亦以春秋此聖¶人操心不顧
<pb:KR4c0072_WYG_010-6b>
世知人是非也柱厲叔事莒敖公¶莒敖公不知及莒敖
公有難柱厲叔死之不知¶我則已反以死報之葢怨不
知之深也豫讓謂¶趙襄子曰智伯以國士待我我以國
士報之此¶乃烈士義夫有材感其知不顧其生也行無
聖¶明之異材無尺寸之用泛泛然求知於人知則¶不能
有所報不知則怒此乃衆人之心也聖賢¶義烈之士既
不可到小生有異於衆人者審已¶切也審已之行審已
之材皆不出衆人亦不求<md:KR4c0072_SBCK_013-6b>¶知於人已或有知之者則藏
<pb:KR4c0072_WYG_010-7a>
縮退避唯恐知人¶葢深自度無可以為報效也或有因
緣他事不¶得已求知於人者苟不知未嘗退有懟言怨
色¶形於妻子之前此乃比於衆人唯審已求知也¶太和
二年小生應進士舉當其時先進之士以¶小生行可益
進業可益修喧而譽之爭為知已¶者不啻二十人小生
邇來十年江湖間時時以¶家事一抵京師事已即返嘗
所謂喧而譽之為¶知已者多已顯貴未嘗一到其門何
者自十年¶來行不益進業不益修中夜忖量自愧於心
<pb:KR4c0072_WYG_010-7b>
欲<md:KR4c0072_SBCK_013-7a>¶持何説復於知已之前為進拜之資乎黙黙藏¶縮苟
免寒飢為幸耳昨李巡官至忽傳閣下旨¶意似知姓名
或欲異日必錄在門下閣下為世¶之偉人鉅德小生一
獲進謁一陪燕享則亦榮¶矣况欲異日終置之於榻席
之上齒於數子之¶列乎無攀緣絲髮之因出特達倜儻
之知小生¶自度宜為何才可以塞閣下之求宜為何道
可¶以報閣下之德是以自承命已來審已愈切撫¶心獨
驚忽忽思之而不自知其然也若䝉待之¶以衆人之地
<pb:KR4c0072_WYG_010-8a>
求之以衆人之才責之以衆人之<md:KR4c0072_SBCK_013-7b>¶報亦庶幾異日受約
束指顧於簿書之間知無¶不為為不及私亦或能提筆
伸紙作詠歌以發¶盛德止此而已其他望於古人責以
不及非小¶生之所堪任伏恐閣下聽聞之過求取之異
敢¶不特自發明導説其衷一開閣下視聽其他感¶激發
憤懷愧思德臨紙汗發不知所裁某恐懼¶再拜¶
　　　答莊充書¶
某白莊先輩足下凡為文以意為主氣為輔以¶辭彩章
<pb:KR4c0072_WYG_010-8b>
句為之兵衞未有主強盛而輔不飄逸<md:KR4c0072_SBCK_013-8a>¶者兵衞不華赫
而莊整者四者高下圓折步驟¶隨主所指如鳥隨鳳魚
隨龍師衆隨湯武騰天¶潜泉横裂天下無不如意苟意
不先立止以文¶彩辭句繞前捧後是言愈多而理愈亂
如入闤¶闠紛紛然莫知其誰暮散而已是以意全勝者¶
辭愈朴而文愈髙意不勝者辭愈華而文愈鄙¶是意能
遣辭辭不能成意大抵為文之旨如此¶觀足下所為文
百餘篇實先意氣而後辭句慕¶古而尚仁義者苟為之
<pb:KR4c0072_WYG_010-9a>
不已資以學問則古作¶者不為難到今以某無可取欲
命以為序承當<md:KR4c0072_SBCK_013-8b>¶厚意惕息不安復觀自古序其文旨皆
後世宗¶師其人而為之詩書春秋左氏以降百家之説¶
皆是也古者其身不遇於世寄志於言求言遇¶於後世
也自兩漢已來富貴者千百自今觀之¶聲勢光明孰若
馬遷相如賈誼劉向揚雄之徒¶斯人也豈求知於當世
哉故親見揚子雲著書¶欲取覆醬瓿雄當其時亦未嘗
自有誇目况今¶與足下並生今世欲序足下未已之文
<pb:KR4c0072_WYG_010-9b>
此固不¶可也苟有志古人不難到勉之而已某再拜¶
　　　上河陽李尚書書<md:KR4c0072_SBCK_013-9a>¶伏以三城所治兵精地要北鏁太行東塞黎陽¶左京河
南指為重輕自艱難已來儒生成名立¶功者葢寡於前
代是以壯健不學之徒不知儒¶術不識大體取其微效
終敗大事不可一二悉¶數伏以尚書有才名德望知經
義儒術加以儉¶克好立功名今横據要津重兵在手朝
廷搢紳¶之士屈指延頸佇觀政能况聖主掀擢豪俊考
<pb:KR4c0072_WYG_010-10a>
校古今退朝之後急於觀書已築七關取隴城¶緝為郡
縣今親誅虜收其土田取其良馬為耕¶戰之具西復涼
州東取河朔平一天下不使不貢<md:KR4c0072_SBCK_013-9b>¶不覲之徒敢自專擅此
實聖主之心事業已彰¶臣下明明無不知之伏自尚書
樹立鍛錬教訓¶㨂拔法術尺寸取於古人若受指顧必
立大功¶使天下後學之徒知成功立事非大儒知今古¶
成敗者而不能為之復使儒生舒展胸臆得以¶誨導壯
健不學之徒指蹤而使之令其心服正¶在今日某多病
<pb:KR4c0072_WYG_010-10b>
早衰志在耕釣得一二郡資其¶退休以活骨肉亦能作
為歌詩以稱道盛德其¶餘息心亦已久矣下情日增瞻
仰戀德之切某¶恐懼再拜<md:KR4c0072_SBCK_013-10a>¶　　　上鹽鐵裴侍郎書¶
伏以鹽鐵重務根本在於江淮今諸監院頗不¶得人皆
以權勢干求固難悉議停替其於利病¶豈無中策某自
池州睦州實見其弊葢以江淮¶自廢留後已來凡有寃
人無處吿訴每州皆有¶土豪百姓情願把鹽每年納利
<pb:KR4c0072_WYG_010-11a>
名曰土鹽商如¶此之流兩稅之外州縣不敢差役自罷
江淮留¶後已來破散將盡以監院多是誅求一年之中¶
追呼無已至有身行不在須得父母妻兒錮身¶驅將得
錢即放不二年内盡恐逃亡今譬於常<md:KR4c0072_SBCK_013-10b>¶州百姓有屈身
在蘇州歸家未得便可以蘇州¶下狀論理披訴至如睦
州百姓食臨平監鹽其¶土鹽商被臨平監追呼求取直
是睦州刺史亦¶與作主不得非裹四千里糧直入城役
使即須¶破散奔走更無他圖其間捜求胥徒針抽鏤取
<pb:KR4c0072_WYG_010-11b>
千計百校唯恐不多除非吞聲别無赴訴今有¶明長吏
在上旁縣百里尚敢公為不法况諸監¶院皆是以貨得
之恣為奸欺人無語路况土鹽¶商皆是州縣大戸言之
根本實可痛心比初停¶罷留後衆皆以為除煩去冗不
知其弊及於疲<md:KR4c0072_SBCK_013-11a>¶羸即是所利者至微所害者至大今若
䝉侍郎¶改革前非於南省郎吏中擇一清慎依前使為¶
江淮留後減其胥吏不必一如向前多置人數¶即自嶺
南至於汴宋凡有寃人有可控吿奸贓¶之輩動而有畏
<pb:KR4c0072_WYG_010-12a>
數十州土鹽商寃至破減除江¶淮之太殘為侍郎之隂
德以某愚見莫過於斯¶若問於鹽鐵吏即不欲江淮别
有留後若有留¶後其間百事自能申狀諮呈安得財貨
表裏計¶㑹分其權力言之可知伏惟俯察愚衷不賜罪¶
責某再拜<md:KR4c0072_SBCK_013-11b>¶　　　與汴州從事書¶
汴州境内最弊最苦是牽船夫大寒虐暑窮人¶奔走斃
踣不少某數年前赴官入京至襄邑縣¶見縣令李式年
<pb:KR4c0072_WYG_010-12b>
甚少有吏才條疏牽夫甚有道¶理云某當縣萬户已來
都置一板簿每年輪檢¶自差欲有使來先行文帖尅期
令至不㨂貧富¶職掌一切均同計一年之中一縣人户
不著兩¶度夫役如有逺户不能來者即任納錢與於近¶
河雇夫對面分付價直不令所由欺隱一縣之¶内稍似
蘇息葢以承前但有使來即出帖差夫<md:KR4c0072_SBCK_013-12a>¶所由得帖富豪
者終年閑坐貧下者終日牽船¶今即自以板簿在手輪
流差遣雖有黠吏不能¶用情某每任刺史應是役大及
<pb:KR4c0072_WYG_010-13a>
竹木瓦塼工巧¶之類並自置板簿若要使役即自檢自
差不下¶文帖付縣若下縣後縣令付案案司出帖分付¶
里正一鄉只要兩夫事在一鄉徧著赤帖懷中¶藏却巡
門掠斂一徧貧者即被差來若籍在手¶中巡次差遣不
由里胥典正無因更能用情以¶此知襄邑李式之能可
以惠及夫役更有良術¶即不敢知以某愚見且可救急
因襄邑李生之<md:KR4c0072_SBCK_013-12b>¶績効知先輩思報幕府之深誠不覺亦
及拙政¶以為證明豈敢自述今為治患於差役不平詩
<pb:KR4c0072_WYG_010-13b>
云或栖遲偃仰或王事鞅掌此葢不平之故長¶吏不置
簿籍一一自檢即奸胥貪冒求取此最¶為甚某恐懼再
拜¶
　
　
　
　
　樊川集巻十<md:KR4c0072_SBCK_013-13a>¶<md:KR4c0072_SBCK_014-1a>¶
<pb:KR4c0072_WYG_011-1a>
欽定四庫全書
　樊川集卷十一¶　　　　　　唐　杜牧　撰
　¶　　黄
