# -*- mode: mandoku-view -*-
#+TITLE: 樊川文集
#+DATE: 2015-09-23 10:18:50
#+PROPERTY: JUAN 16

¶
　　　上李太尉論北邊事啟¶
某啟伏以聖主垂衣太尉當軸威德上顯和澤¶下流諸
侯無異心百姓無怨氣星辰順靜日月¶光明天業益昌
聖統無極既功成而理定實道¶尊而名垂今則未聞縱
東山之遊樂後園之醉¶惕惕若不足兢兢而如無豈不
以邊障尚驚殊¶虜未殄防其入冦猶須徵兵伏以回鶻
<pb:KR4c0072_WYG_013-1b>
種落人¶數非多校於突厥絶為小弱今者國破衆叛逃<md:KR4c0072_SBCK_016-1b>¶來漠南為羇旅之魂食草萊之實白髪驪騂之¶騎凋耗
已無湩酪皮毳之資饑寒皆盡寄命瀚¶海藏跡隂山取
之及時可以一戰今者度虜之¶計不出二者時去時來
徊翔不決必有所在西¶戎已得要約伺其氣勢同為侵
擾此其一也心¶膽破壞馬畜殘少且於美水薦草暖日
廣川牧¶馬養習以俟強大此其二也今者徵中國之兵¶
與之首尾久戍則有師老費財之憂深入則有¶大寒瘃
<pb:KR4c0072_WYG_013-2a>
墜之苦示戎狄之弱生奸傑之心今者¶不取恐貽後患
敢以管見上干尊重自兩漢伐<md:KR4c0072_SBCK_016-2a>¶虜皆是秋冬不過百日
驅中國之人入苦寒之¶地此時匈奴勁弓折膠重馬免
乳畜肥草壯力¶全氣盛與之相校勝少敗多故匈奴云
漢實大¶國也但其人不能辛苦爾此所謂避虛而擊實¶
逃短而攻長至於後魏崔浩因見其理蠕蠕強¶盛屢犯
北邊浩請討之曰蠕蠕恃其地逺自寛¶來久故夏則散
衆放畜秋肥乃聚背寒向暄南¶來冦抄今出其慮表掩
<pb:KR4c0072_WYG_013-2b>
其不備大兵卒至必驚¶駭星分向塵奔走牡馬䕶牧牝
馬戀駒驅馳難¶制不得水草未過數日則聚而困斃可
一舉而<md:KR4c0072_SBCK_016-2b>¶滅矣武帝從之及軍入境蠕蠕先不設備民畜¶
布野驚怖四奔莫相收攝於是分軍撲討東西¶五千里
南北三千里凡所俘虜及獲畜産彌漫¶山澤髙車因殺
蠕蠕種類歸降者三十餘萬落¶虜遂散亂帝㳂弱水西
行至涿邪山諸大將慮¶深入有伏兵勸帝停止不追浩
先勸窮追之不¶從後聞涼州賈胡言若更前行三日則
<pb:KR4c0072_WYG_013-3a>
盡滅之¶矣帝深恨之以某所見今若以幽并突陣之騎¶
酒泉教射之兵整飾誡誓仲夏潜發計隂山與¶涿邪之
逺近十不一二校蠕蠕回鶻之強弱猶<md:KR4c0072_SBCK_016-3a>¶如虎鼠五月節
氣在中夏則熱到隂山尚寒中¶國之兵足以施展行軍
於枕席之上翫冦於掌¶股之中䡉轠懸瓶湯沃晛雪一
舉無類必然之¶策今冰合防秋冰銷解戍行之已久虜
為長然¶出其意外實為上策議者或云比取黠戞今討¶
回鶻伏以黠戞起於别種超為可汗必是英傑¶天時必
<pb:KR4c0072_WYG_013-3b>
助賢材必用法令必明滅回鶻之後便¶是勍敵况示之
以弱必為所輕今者四海九州¶同風共貫諸侯用命年
穀豐熟可以瘞𤣥玉於¶常山孑遺人於河壠顧兹殊㓂
豈遺子孫伏惟<md:KR4c0072_SBCK_016-3b>¶太尉相公文德素昭武功復著畫地而
兵形盡¶見按璅而邊事無遺唯一指踪即可掃跡昔漢¶
武帝之求賢也有上書不足採者輒報罷去未¶嘗罪之
故能羈越臣胡大興禮樂今太尉與仁¶聖天子同德有
志之士無不願死伏惟特寛狂¶狷不賜誅責生死榮荷
<pb:KR4c0072_WYG_013-4a>
無任感恩攀戀惶懼汗¶慄之至謹啟¶
　　　賀中書門下平澤潞啟¶
某啟伏以上黨之地肘京洛而履蒲津倚太原¶而跨河
朔戰國時張儀以為天下之脊建中日<md:KR4c0072_SBCK_016-4a>¶田悦名曰腹中
之眼帶甲十萬籍土五州太行¶夷儀為其扄關健馬強
弓為其羽翼自逆黨專¶有僅及一世頗聞教育實曰精
強昨者凶豎專¶地之請初陳聖主整旅之詔將下中外
逺邇皆¶疑難攻蜂蠆螗蜋頗亦自負伏惟相公上符神
<pb:KR4c0072_WYG_013-4b>
斷潜運廟謀仗宗社威靈驅風雲雷電掌上必¶取彀中
難逃纔逾周星果梟逆首周公東征之役¶捷至三年憲
皇淮夷之師尅聞四歲校虜冦之¶強弱曾不等倫考攻
取之敗亡何至容易若非¶睿筭英略借筯深謀比之前
修一何逺出自此<md:KR4c0072_SBCK_016-4b>¶鞭笞反側灑掃河湟大開明堂再振
儒校窮天¶盡地皆為壽域之人赤子秀睂共老止戈之
代¶某謬分符竹實由恩知慶快懽抃之誠倍百常¶品不
宣謹啟
<pb:KR4c0072_WYG_013-5a>
　　　上白相公啟¶
某啟伏惟相公上佐聖主獨專魁柄封殖良善¶修整紀
綱練羣臣謹百職考功績覈名實大張¶公室盡閉私門
盛德大功直筆實先於簡策清¶節細行祝史不愧於神
明天下望之為準繩朝¶廷倚之為依據<md:KR4c0072_SBCK_016-5a>¶畢公克勤小物
周公煥發大猷<md:KR4c0072_SBCK_016-5b>¶邴吉陋案吏於公庭袁安不錮人於聖
代衛將¶軍有長揖之客張子孺無謝恩之人吉甫率由¶
舊章魏相能明故事房杜不以求備取人不以¶已長格
<pb:KR4c0072_WYG_013-5b>
物姚梁公先有司修舊法下位各得言¶其志百司各得
盡其才求於古人之賢皆集相¶公之德如以尺量刀解
粉布墨畫小大銖參丸¶角尖缺各盡其分皆當其任是
以庶人不議鄉¶校無言天下欣欣若更生者自此黄髮
之老待¶哺之子不見兵戈不離抱撫清廟之祭四夷來¶
助蒼生之願百志皆成顒顒萬方實懸斯望<md:KR4c0072_SBCK_016-6a>¶某逺守僻
左無因起居但採風謠亦能歌詠無任¶攀戀激切之至
謹啟
<pb:KR4c0072_WYG_013-6a>
　　　上周相公啟¶
某啟伏奉三月八日敕除尚書司勲員外郎史¶館修撰
承命榮懼啟處無地伏以聖主順上帝¶之則率四海以
仁神化風行家至日見古先哲¶王之德也有求必至有
開必先是以傅吕得於¶夢卜申甫降於山嶽伏惟相公
待主乃用為時¶而生當考室構厦之時膺督繩削墨之
任賛傑¶俊遂賢良調隂陽提紀律類能而使度材受官<md:KR4c0072_SBCK_016-6b>¶常切如家之憂每懷撻市之恥是以朝廷禮樂¶天下清
<pb:KR4c0072_WYG_013-6b>
明人不凋傷神不怨悵萬物由道百度¶皆貞雖周獲仁
人商得元哲夢卜降嶽之得豈¶能逾焉某樸&KR0554;之才糞
朽之賤遭逢盛業三帶¶郡符自審事宜實以逾忝伏以
睦州治所在萬山¶之中終日昏氛侵染衰病自量忝官
已過不敢¶率然請吿唯念滿歳得保生還不意相公拔
自¶汚泥昇於霄漢却收斥錮令厠班行仍授名曹¶帖以
重職當受震駭神魂飛揚撫已自驚喜過¶成泣藥肉白
骨香返遊魂言於重恩無以過此<md:KR4c0072_SBCK_016-7a>¶雖買臣懷紱郡邸蕭
<pb:KR4c0072_WYG_013-7a>
育召拜扶風楊僕三組垂¶腰蘇秦六印在手校於榮忝
無以為喻言念微¶生難酬殊造伏以相公自數載已來
朝廷篤老¶四海俊賢皆因挈維盡在門館毗輔聖主巍
為¶元勲自有明神以相百祿固唯賤末報效無門¶感激
血誠涕淚迸溢無任攀戀懇欵之至謹¶啟¶
　　　上鄭相公啟¶
某啟伏以相公自專魁柄一闡大猷鎮撫四夷¶訓導百
吏無不信順皆有程品猶尚不遺微賤<md:KR4c0072_SBCK_016-7b>¶特降慰誨重叠
<pb:KR4c0072_WYG_013-7b>
滿幅榮耀闔門捧戴生光啟處¶無地聞於白屋之輩皆
願殺身詢於黄耉之徒¶以為異事慰示天下長育人材
魚頡鴻㝠之潜¶丘中島上之隱皆可以結戀隨指效用
盡心接¶地際天日出月入盡得臣妾無不謳歌蒼生顒¶
顒實有所望某一門骨肉皆受恩知效命之誠¶瀝血自
誓無任攀戀感激懇悃之至謹狀¶
　　　上淮南李相公狀¶
某啟伏以近日當州人吏往來及諸道賔客行¶過皆傳
<pb:KR4c0072_WYG_013-8a>
相公以淮海之地災旱累年仁憫之心<md:KR4c0072_SBCK_016-8a>¶憂念深切廣求
人瘼大革土風䘏養疲羸抑挫¶豪猾備職者思勵其已
業官者得用其能鰥寡¶孤惸飛沉動植仁煦必及惠愛
無遺吏不敢欺¶法能必束上行下效家至户到閭里安
泰史冊¶未聞竊以聖上倚注既深相公勲業愈重况兹¶
異政即達宸聰伏料窮邊絶塞將議息兵宣室¶明庭必
思舊德重秉鈞軸固在旬時某忝跡門¶牆不勝抃躍攀
望棨㦸下情無任戀結之至謹¶狀
<pb:KR4c0072_WYG_013-8b>
　　　上吏部髙尚書狀<md:KR4c0072_SBCK_016-8b>¶某啟人惟樸&KR0554;材實朽下三守僻左七換星霜¶拘攣莫
伸抑鬱誰訴毎遇時移節換家逺身孤¶弔影自傷向隅
獨泣將欲漁釣一壑栖遲一丘¶無易仕之田園有仰食
之骨肉當道毎歎末路¶難循進退唯艱憤悱無吿今者
大君繼統賢相¶秉鈞遺墜必舉髦雋並作伏惟尚書秩
髙天爵¶德冠人倫為搢紳之紀綱作朝廷之標表凡遊¶
門館莫非雋賢至於小人最為凡器頃者幸以¶屬郡祇
<pb:KR4c0072_WYG_013-9a>
事廉車奉約束而雖嚴滌昏䝉而無術¶實多&KR0317;闕毎賴
恩容敢望尊嚴特自褒舉手示<md:KR4c0072_SBCK_016-9a>¶逺降羈魂震驚感激彷
徨涕淚迸落便無跛倚¶如生羽翰全忘鼠循忽欲鳥舉
雖闕下一召歲¶中四遷校其光榮不能踰越禮曰君子
愛其死¶有以待也養其身有以為也是小人忘生殺身¶
之地刳腸奉首之報今得之矣復何求焉江山¶絶域登
臨已秋猿吟鳥思草衰木墜黎侯寓衛¶有式微之詩趙
王遷房創山木之詠流落多戚¶今古同塵迴望門牆涕
<pb:KR4c0072_WYG_013-9b>
戀唯積起居末由無任¶血誠懇悃之至¶
　　　上刑部崔尚書狀<md:KR4c0072_SBCK_016-9b>¶某啟某比於流輩疎濶慵怠不知趨嚮唯好讀¶書多忘
為文格卑十年為幕府吏每促束於簿¶書宴遊間刺史
七年病弟孀妹百口之家經營¶衣食復有一州賦訟私
以貧苦焦慮公以愚恐¶敗悔仍有嗜酒多睡厠於其間
是數者相遭於¶多忘格卑之中書不得日讀文不得專
心百不¶逮人所尚業復不能尺寸銖兩自強自進乃庸
<pb:KR4c0072_WYG_013-10a>
人輩也復何言哉今者欲求為贄於大君子門¶下尚可
以為文而為其禮詩所謂有靦面目視¶人罔極者也謹
敢繕冩所為文凡二十首伏地<md:KR4c0072_SBCK_016-10a>¶汗赧不知所云謹狀¶
　　　上安州崔相公啟¶
某啟某比於流輩一不及人至於讀書為文日¶夜不倦
凡諸所為亦未有以過人至於㑹昌三¶年八月中所獻
相公長啟鋪陳功業稱校短長¶措於史記兩漢之間讀
於文士才人之口與二¶子並無愧容伏恐機務殷繁不
<pb:KR4c0072_WYG_013-10b>
暇省覽今者竊¶敢再錄啟本重干尊嚴付於史官而不
誣懸於¶後代而不泯其於取重豈在小人復敢別錄所¶
為新舊文兩巻凡一十九首上陳視聽一希鐫<md:KR4c0072_SBCK_016-10b>¶琢重叠
過越惶懼伏深伏惟照察謹啟¶
　　　薦韓乂啟¶
昨日所啟言韓拾遺事非與韓求衣食救饑寒¶也御史
亦豈為救饑寒之官乎中丞必曰大梁¶奏取韓以饑寒
何不去夫幕吏乃古之陪臣以¶人焉北面雖布衣無恥
<pb:KR4c0072_WYG_013-11a>
之士亦宜訪其樂與不¶樂况有道之君子乎韓以旅寓
洛中非不樂梁¶也不甘不吿之請耳韓及第後歸越中
佐沈公¶江西宣城府罷唐扶中丞辟於閩中罷府歸路¶
由建州妻與元晦同髙祖妹惡晦為人不省之<md:KR4c0072_SBCK_016-11a>¶及晦得
越乃棄産避之居常州殷儼者仰韓之¶道自閩寄百縑
遺之及門不開書緘而斥去之¶某比兩府同院但見其
廉慎髙潔亦未知其道¶太和八年自淮南有事至越見
韓君於境上三¶畆宅兩頃田樹蔬釣魚唯召名僧為侣
<pb:KR4c0072_WYG_013-11b>
餘力究¶易嬉嬉然無日不自得也未嘗及身名出處之¶
語未嘗入公府造請與幕吏宴遊因此不為搢¶紳相所
見禮蕭髙二連帥至即日造其廬詢以政¶事稱先人梓
材有文學髙名没於越之府幕故¶不願復為越賔及髙
至許下厚禮辟之其為人<md:KR4c0072_SBCK_016-11b>¶也貞潔芳茂非其人不與遊
非其食不敢食蕭¶舍人考功崔員外是趍於韓交者某
復趍於蕭¶崔二君子者即韓之去某其間不啻容數十
人¶矣某安得知其賢而言之復不僣乎伏恐中丞¶謂韓
<pb:KR4c0072_WYG_013-12a>
求官以衣食干交朋者中丞初在憲府固¶宜慎選御史
御史固非救饑寒之官某久承恩¶知但欲薦賢於盛時
雖至淺陋亦知不可以交¶友饑寒求清秩以干大君子
者伏慮未審誠懇¶故此具陳本末伏惟照察謹啟¶
　　　上知已文章啟<md:KR4c0072_SBCK_016-12a>¶某啟某少小好為文章伏以侍郎文師也是敢¶謹貢七
篇以為視聽之汚伏以元和功德凡人¶盡當歌詠紀叙
之故作燕將錄往年弔伐之道¶未甚得所故作罪言自
<pb:KR4c0072_WYG_013-12b>
艱難以來卒伍傭役輩¶多據兵為天子諸侯故作原十
六衛諸侯或恃¶功不識古道以至于反側叛亂故作與
劉司徒¶書處士之名即古之巢由伊吕輩近者往往自¶
名之故作送薛處士序寶厯大起宫室廣聲色¶故作阿
房宫賦有廬終南山下嘗有耕田著書¶志故作望故園
賦雖未能深窺古人得與揖譲<md:KR4c0072_SBCK_016-12b>¶笑言亦或的的分其狀
貌矣貞元四年來在大君¶子門下恭承指顧約束於政
理簿書間永不執¶巻上都有舊第唯書萬巻終南山下
<pb:KR4c0072_WYG_013-13a>
有舊廬頗¶有水樹當以耒耜筆硯居其間及齒髮甚壯
冀有成¶立他日捧持一遊門下為拜謁之先或希一奬¶
今者所獻但有輕黷尊嚴之罪亦何所取伏希¶少假誅
責生死幸甚謹啟¶
　　　獻詩啟¶
某啟某苦心為詩本求髙絶不務竒麗不涉習¶俗不今
不古處於中間既無其才徒有其竒篇<md:KR4c0072_SBCK_016-13a>¶成在紙多自焚
之今謹錄一百五十篇編為一¶軸封留獻上握風捕影
<pb:KR4c0072_WYG_013-13b>
鑄木鏤冰敢求恩知但¶希鐫琢冒黷尊重下情無任惶
懼謹啟¶
　　　薦王寧啟¶
前渭南縣令王寧前件官實有吏才稱於衆口¶年少強
力一也遇事必能裁割二也既藴智能¶無頭角誇誕三
也廉直可保四也處於驕將内¶臣之間必能和同五也
今者邊將生事雜虜起¶戎不憂兵甲唯在饋運某過承
恩奬輒敢薦才¶伏惟取舍之間特賜恕察謹啟<md:KR4c0072_SBCK_016-13b>¶
<pb:KR4c0072_WYG_013-14a>
　　　上宰相求湖州第一啟¶
某啟人有愛某者言於某曰吏部員外郎例不¶為郡子
不可求假使已求慎勿堅懇至于再三¶答曰某雖不學
按六典令式及諸故事多無此¶例國史復無賢相名卿
懸之以為格言此乃急¶於進趨之徒自為其説若以言
例貞元初故相¶國盧公邁由吏部員外郎出為滁州近
者澶王¶傅李疑為鹽鐵使江淮留後豈曰無例人曰盧¶
事太逺李為擢用此不足徵某曰不知今者視¶之古事
<pb:KR4c0072_WYG_013-14b>
在書取為今證逺自三代兩漢近至隋<md:KR4c0072_SBCK_016-14a>¶氏國初尚可援
引况前十五年名相故事反不¶足為例乎况盧公邁止
以骨肉寒餓來守滁陽¶非如某以親弟廢痼寒餓仍之
是盧公有一某¶有二與盧公所切復為不同仲尼曰雍
也可使¶南面今刺史古之南面諸侯行天子教化刑罰¶
者江淮鹽鐵留後求利小臣校量輕重與刺史¶相懸求
利小臣乃可吏部員外郎為之十萬户州¶天下根本之
地曰吏部員外郎不可為其刺史¶即是本末重輕顛倒
<pb:KR4c0072_WYG_013-15a>
乖戾莫過於此某弟顗世¶胄子孫二十六一舉進士及
第嘗為上裴相公<md:KR4c0072_SBCK_016-14b>¶書遒壯温潤詞理傑逸賈生司馬遷
能為之非¶班固劉向輩亹亹之詞流於後輩人皆藏之
朱¶崖李太尉迫以世舊取為浙西團練使巡官李¶太尉
貴驕多過凡有毫髮顗必疏而言之後謫¶袁州於倉惶
中言於親吏曹居實曰如杜巡官¶愛我之言若門下人
盡能出之吾無今日李太¶尉在袁州顗客居淮南牛公
欲辟為吏顗謝曰¶荀爽為李膺御以此顯名今受命為
<pb:KR4c0072_WYG_013-15b>
幕府下執¶事御李膺矣然李公困謫逺地未願仕宦牛
公¶嘆美之聰明雋傑非尋常人也某自省事已來<md:KR4c0072_SBCK_016-15a>¶未聞
有後進名士喪明廢棄窮居海上如顗比¶者今有一兄
仰以為命復不得一郡以飽其衣¶食盡其醫藥非今日
海内無也言於所傳聞亦¶未有也自古言喜莫若虢國
太子以其死而復生¶言懇莫若申包胥求救於秦七日
七夜哭聲不¶絶某今懇如包胥但未哭爾若䝉恩憫特
遂血¶懇其喜也不下虢太子詞語煩碎頻干尊重足¶及
<pb:KR4c0072_WYG_013-16a>
軒闥神驚汗流不勝憂恐懇悃之至謹啟¶
　　　上宰相求湖州第二啟¶
某啟某幼孤貧安仁舊第置於開元末某有屋<md:KR4c0072_SBCK_016-15b>¶三十間
去元和末酬償息錢為他人有因此移¶去八年中凡十
徙其居奴婢寒餓衰老者死少¶壯者當面逃去不能呵
制有一豎戀戀憫歎挈¶百巻書隨而養之奔走困苦無
所容歸死延福¶私廟支拄欹壞而處之長兄以驢遊丐
于親舊¶某與弟顗食野蒿藿寒無夜燭黙所記者凡三
<pb:KR4c0072_WYG_013-16b>
周歲遭遇知已各及第得官文宗皇帝改號初¶年某為
御史分察東都顗為鎻海軍幕府吏至¶二年間顗疾眼
暗無所覩故殿中侍御史韋楚¶老曰同州有眼醫石公
集劍南少尹姜沔喪明<md:KR4c0072_SBCK_016-16a>¶親見石生針之不一刻而愈其
神醫也某迎石¶生至洛吿滿百日與石生俱東下見病
弟于揚¶州禪智寺石曰是狀也腦積毒熱脂融流下葢¶
塞瞳子名曰内障法以針旁入白睛穴上斜撥去¶之如
蠟塞管蠟去管明然今未可也後一周歲¶脂當老硬如
<pb:KR4c0072_WYG_013-17a>
白玉色始可攻之某世攻此疾自¶祖及父某所愈者不
下二百人此不足憂其年¶秋末某載病弟與石生自揚
州南渡入宣州幕¶至三年冬某除補闕石生自曰明年
春眼可針¶矣視童子中脂色玉白果符初言堂兄慥守
潯<md:KR4c0072_SBCK_016-16b>¶陽泝流不逺刺史之力也復可以飽石生所欲¶令其
盡心此即家也京中無一畆田豈可同歸¶遂如潯陽四
月二日某於潯陽北渡赴官與弟¶顗決手哭曰我家世
德汝復無罪其疾也豈遂¶痼乎然有石生慎無自撓其
<pb:KR4c0072_WYG_013-17b>
年四月石生施針¶九月再施針俱不效五年冬某為膳
部員外郎¶乞假往潯陽取顗西歸顗固曰歸不可議俟
兄¶慥所之而隨之㑹昌元年四月兄慥自江守蘄¶某與
顗同舟至蘄某其年七月即歸京師明年¶七月出守黄
州在京時詣今虢州庾使君問庾<md:KR4c0072_SBCK_016-17a>¶使君眼狀庾云同州
有二眼醫石公集是一也¶復有周師達者即石之姑子
所得當同周老石¶少有術甚妙似石不及某常病内障
愈于周手¶豈少老間工拙有異某至黄州以重幣卑詞
<pb:KR4c0072_WYG_013-18a>
致¶周至蘄周見弟眼曰嗟乎眼有赤脉凡内障脂¶凝有
赤脉綴之者針撥不能去赤脉赤脉不除¶針不可施除
赤脉必有良藥某未知之是石生¶業淺不達此理妄再
施針周不針而去時西川¶相國兄始鎮揚州弟兄謀曰
揚州六郡為天下¶通衢世稱異人術士多遊其間今去
值有勢力<md:KR4c0072_SBCK_016-17b>¶可為久安之計冀有所遇其年秋顗遂東下
因¶家揚州與顗一相見別八年矣坐一室中不復¶有再
生意住三十日而西臨岐與決曰此行也¶必祈大郡東
<pb:KR4c0072_WYG_013-18b>
來謀汝醫藥衣食庶幾如志近聞¶九疑山南有隱士綦
母𢎞者人言異人能愈異¶疾忠州豊都縣有仙都觀後
漢時仙人隂長生¶於此白日昇天今聞道士龔法義年
逾八十精¶嚴其法人之所謂有前世負累今世還以痼
疾¶者奏章于上帝能為解之刺史之力二人或可¶致是
以去歲閏十一月十四日輒獻長啟乞守<md:KR4c0072_SBCK_016-18a>¶錢塘葢以私
懇有素非敢率然言念病弟喪明¶坐廢十五年矣但能
識某聲音不復知某髮已¶半白顔面衰改是某今生可
<pb:KR4c0072_WYG_013-19a>
以見顗而顗不能¶復見某矣此天也無可奈何某能見
顗而不得¶去此豈天乎而懇在相公若小人微懇終不
能¶上動相公相公恩憫終不下及小人是日月下¶親兄
弟終無相見期况去歲淮南小卑衣食益¶困目無所見
復困於衣食即海内言窮苦人無¶如顗者今敢以情事
再書懇迫上干尊重伏料¶仁者必為憫惻然某早衰多
病今春耳聾積四<md:KR4c0072_SBCK_016-18b>¶十日四月復落一牙耳聾牙落年七
八十人將¶謝之候也今未五十而有七八十人將謝之
<pb:KR4c0072_WYG_013-19b>
候¶葢人生受氣堅強脆弱品第各異也堅強者七¶八十
而衰脆弱者四五十而衰其不同也亦與¶草木中蒲柳
松栢同也某今生四十八矣自今¶年來非唯耳聾牙落
兼以意氣錯寞在羣衆懽¶笑之中常如登髙四望但見
莽蒼大野荒墟廢¶壠悵望寂黙不能自解此無他也氣
衰而志散真¶老人態也自省人事已來見親舊交遊年
未五¶十尚壯健而死者衆矣况某早衰敢望六七十<md:KR4c0072_SBCK_016-19a>¶而
後死乎願未死前一見病弟異人術士求其¶所未求以
<pb:KR4c0072_WYG_013-20a>
甘其心厚其衣食之地某若先死使¶病弟無所不足死
而有知不恨死早湖州三歲¶可遂此心伏惟仁憫念病
弟望某東來之心察¶某欲見病弟之志一加哀憐特遂
血懇披剔肝¶膽重此吿訴當盛暑時敢以私事及政事
堂啟¶干丞相治其罪可也伏紙流涕俯俟嚴命不勝¶憂
惶激切之至謹啟¶
　　　上宰相求湖州第三啟¶
某啟某去歲閏十一月十四日輒書微懇列在<md:KR4c0072_SBCK_016-19b>¶長啟干
<pb:KR4c0072_WYG_013-20b>
黷尊重乞守錢塘以便家事自嘆精誠¶不能上動相公
不遂私便伏以病弟孀妹因緣¶事故寓居淮南京中無
業今者不復西歸遂於¶淮南客矣病孤之家假使旁有
強近救接庇借¶歲供衣月供食日問其所欠闕尚猶戚
戚多感¶無樂生意况乎為客於大藩喧囂雜沓之中無¶
俸祿之氣勢食不繼月用不給日閉門於荒僻¶之地取
容於里胥遊徼之輩部曲臧獲可以氣¶凌鼠侵又不能
制止所可仰以為命者在三千¶里外一郎吏爾復有衣
<pb:KR4c0072_WYG_013-21a>
食生生之所須悉多欠<md:KR4c0072_SBCK_016-20a>¶闕取其安活而無歎吒悲恨不
可得也去歲伏¶䝉恩念出於私曲語今青州鄭常侍云
更與一¶官必任東去某承受仁㫖不敢不重以錢塘更¶
塵視聽今自勲曹擢為廢置在某更授一官已¶榮遇矣
在相公必任東去之言鏘然在耳近者¶累得書吿以羇
旅困乏聞於他人可為酸鼻况¶於某心豈易排遣今年
七月湖州月滿敢輒重¶書血誠再干尊重伏希憐憫特
賜比擬某伏念¶骨肉悉皆早衰多病常不敢以壽考自
<pb:KR4c0072_WYG_013-21b>
期今更¶得錢三百萬資弟妹衣食之地假使身死死亦<md:KR4c0072_SBCK_016-20b>¶無恨湖州三考可遂此心湖州名郡也私誠難¶遂也不
遇知已豈得如志瀝血披肝伏紙迸淚¶伏希殊造或賜
濟活下情無任懇悃惶懼之至¶謹啟¶
　　　上宰相求杭州啟¶
某啟某於京中唯安仁舊第三十間支屋而已¶長兄慥
罷三原縣令閑居京城弟顗一舉進士¶及第有文章時
名不幸得痼疾坐廢十三年矣¶今與李氏孀妹寓居淮
<pb:KR4c0072_WYG_013-22a>
南並仰某微官以為糇¶命某前任刺史七年給弟妹衣
食有餘兼及長<md:KR4c0072_SBCK_016-21a>¶兄亦救不足是某一身作刺史一家骨
肉四處¶安活自去年八月時䝉奬擢授以名曹郎官史¶
氏重職七年棄逐再復官榮歸還故里重見親¶戚言於
鄙誠已滿素志自去年十二月至京以¶舊第無屋與長
兄異居今秋已來弟妹頻以寒¶餒來吿某一院家累亦
四十口狗為朱馬緼作¶由袍其於妻兒固宜窮餓是作
刺史則一家骨¶肉四處皆泰為京官則一家骨肉四處
<pb:KR4c0072_WYG_013-22b>
皆困謀¶於知友曰杭州大郡今月滿可求欲干吿吾相¶
以活家命以為如何皆曰子七年三郡今始歸<md:KR4c0072_SBCK_016-21b>¶無不感
涕伏以相公上佐聖主蔚為元勲恩隨風翔德與氣游
唯一物之微四海之大鎔造所及罔不得¶宜伏念庫部
家兄承一顧之恩二紀不替伏恐¶機務繁重不時記憶
心迫情切輒敢¶重<md:KR4c0072_SBCK_016-22a>¶干尊嚴戰汗憂¶惶伏地待罪謹啟¶
　　　為堂兄慥求澧州啟¶
某啟庫部家兄昨者特䝉奬拔却忝班行實以¶聽聞稍
<pb:KR4c0072_WYG_013-23a>
難不敢更求榮進今在郢州溳口草市¶絶俸已是累年
孤外生及姪女堪嫁者三人仰¶食待衣者不啻百口脱
粟蒿藿纔及一飡伏䝉¶仁恩頻賜顧問必許援拯授以
涔陽活於闔門<md:KR4c0072_SBCK_016-22b>¶(缺/)
　
　
　
　
<pb:KR4c0072_WYG_013-23b>
　
　
　
　
　
　
　
　¶¶¶¶¶樊川集巻十三<md:KR4c0072_SBCK_016-23a>¶<md:KR4c0072_SBCK_017-1a>¶
<pb:KR4c0072_WYG_014-1a>
欽定四庫全書
　樊川集巻十四¶　　　　　　唐　杜牧　撰
