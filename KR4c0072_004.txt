# -*- mode: mandoku-view; -*-
#+TITLE: 樊川文集
#+DATE: 2015-09-11 08:36:28.858744
#+PROPERTY: ID KR4c0072
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0335-004樊川文集-卷第四.
<pb:KR4c0072_SBCK_004-1a>¶
樊川文集第四¶
　　　　　　　　杜牧字牧之¶
　　　徃年隨故府吴興公夜泊蕪湖口今赴¶
　　　官西去再宿蕪湖感舊傷懷因成十六¶
　　　韻¶
南指陵陽路東流似昔年重恩山未荅雙鬢雪¶
飄然數仞慚投跡群公愧拍肩駑駘蒙錦繡塵¶
土浴潺湲郭隗黄金峻虞卿白璧鮮貔貅環玉¶
帳鸎鵡破蠻牋極浦沉碑㑹秋花落㡌筵旌旗¶
明逈野冠珮照神仙籌畫言何𥙷優容道實全¶
<pb:KR4c0072_SBCK_004-1b>¶
謳謡人撲地雞犬樹連天紫鳯超如電青襟散¶
似煙蒼生未經濟墳草巳芊綿徃事唯沙月孤¶
燈但客舡峴山雲影畔棠葉水聲前故國還歸¶
去浮生亦可憐髙歌一曲淚明日夕陽邊¶
　　　懷鍾陵舊遊四首¶
一謁征南最少年虞卿雙璧截肪鮮歌謡千里¶
春長暖絲管髙臺月正圓玉帳軍籌羅俊彦絳¶
帷環珮立神仙陸公餘徳機雲在如我酬恩合¶
執鞭¶
　　　又¶
<pb:KR4c0072_SBCK_004-2a>¶
滕閣中春綺席開柘枝蠻皷殷晴雷垂樓萬幕¶
青雲合破浪千㠶陣馬來未掘雙龍牛斗氣髙¶
懸一榻棟梁材連巴控越知何有珠翠沉檀處¶
處堆¶
　　　又¶
十頃平湖堤桞合岸秋蘭芷緑纎纎一聲明月¶
採蓮女四面朱樓卷畫簾白鷺煙分光的的㣲¶
漣風定翠(徒兼/切)斜輝更落西山影千歩虹橋¶
氣象兼¶
　　　又¶
<pb:KR4c0072_SBCK_004-2b>¶
控壓平江十萬家秋來江靜鏡新磨城頭晩鼓¶
雷霆後橋上遊人笑語多日落汀㾗千里色月¶
當樓午一聲歌昔年行樂穠桃畔醉與龍沙㨂¶
蜀羅¶
　　　臺城曲二首¶
整整復斜斜隨旗簇晩沙門外韓檎虎樓頭張¶
麗華誰憐容足地却羡井中鼃¶
　　　又¶
王頒兵勢急鼓下坐蠻奴㶑灔倪塘水义牙出¶
骨鬚乾蘆一炬火廻首是平蕪¶
<pb:KR4c0072_SBCK_004-3a>¶
　　　江上雨寄崔碣¶
春半平江雨圎文破蜀羅聲眠蓬底客寒濕釣¶
來簑暗澹遮山逺空濛着栁多此時懷一恨相¶
望意如何¶
　　　罷鍾陵幕吏十三年來泊湓浦感舊爲¶
　　　詩¶
青梅雨中熟檣倚酒旗邊故國殘春夢孤舟一¶
褐眠揺揺逺堤柳暗暗十程煙南奏鍾陵道無¶
因似昔年¶
　　　啇山麻澗¶
<pb:KR4c0072_SBCK_004-3b>¶
雲光嵐彩四面合柔柔垂栁十餘家雉飛鹿過¶
芳草逺牛巷雞塒春日斜秀眉老父對罇酒舊¶
袖女兒簮野花征車自念塵土計惆悵溪邊書¶
細沙¶
　　　啇山冨水驛(驛本名與陽諌議同姓/名因此改爲冨水驛)¶
益戇猶來未覺賢終湏南去弔湘川當時物議¶
朱雲小後代聲華白日懸邪佞每思當面唾清¶
貧長欠一盃錢驛名不合輕移改留警朝天者¶
惕然¶
　　　丹水¶
<pb:KR4c0072_SBCK_004-4a>¶
何事苦縈廻離腸不自裁恨聲随夢去春態逐¶
雲來沉定藍光徹喧盤粉浪開翠巖三百尺誰¶
作子陵臺¶
　　　題武關¶
碧溪留我武關東一笑懷王跡自窮鄭䄂嬌饒¶
酣似醉屈原憔悴去如蓬山墻谷塹依然在弱¶
吐強吞盡巳空今日聖神家四海戍旗長卷夕¶
陽中¶
　　　除官赴闕商山道中絶句¶
水疊鳴珂樹如帳長楊春殿九門珂我來惆悵¶
<pb:KR4c0072_SBCK_004-4b>¶
不自決欲去欲住終如何¶
　　　漢江¶
溶溶漾漾白鷗飛緑淨春深好染衣南去北來¶
人自老夕陽長送釣船歸¶
　　　襄陽雪夜感懷¶
徃事起獨念飄然自不勝前灘急夜響宻雪映¶
寒燈的的三年夢迢迢一綫縆明朝楚山上莫¶
上㝡高層¶
　　　詠歌聖德逺懷天寳因題關亭長句四¶
　　　韻¶
<pb:KR4c0072_SBCK_004-5a>¶
聖敬文思業太平海寰天下唱歌行秋來氣勢¶
洪河壯霜後精神泰華獰廣德者強朝萬國用¶
賢無敵是長城君王若悟治皮諭安史何人敢¶
弄兵¶
　　　途中作¶
緑樹南陽道千峯勢逺隨碧溪風澹態芳樹雨¶
餘姿野渡雲𥘉暖征人袖半垂殘花不一醉行¶
樂是何時¶
　　　重到襄陽哭亡友韋壽朋¶
故人墳樹立秋風伯道無兒跡更空重到笙歌¶
<pb:KR4c0072_SBCK_004-5b>¶
分散地隔江吹笛月明中¶
　　　赤壁¶
折戟沉沙鐵未銷自將磨洗認前朝東風不與¶
周郎便銅雀春深鏁二喬¶
　　　雲夢澤¶
日旗龍斾想飄揚一索功髙縛楚王直是超然¶
五湖客未如終始郭汾陽¶
　　　除官行至昭應聞友人出官因寄¶
賤子來千里明公去一麾可能休涕淚豈獨感¶
恩知草木秋風後山川落照時如何望故國驅¶
<pb:KR4c0072_SBCK_004-6a>¶
馬却遲遲¶
　　　寄浙東韓乂評事¶
一笑五雲溪上舟跳丸日月十經秋鬢衰酒减¶
欲誰泥跡辱魂慚好自尤夢寐㡬囬迷蛺蝶文¶
章應廣畔牢愁無窮塵土無聊事不得清言解¶
不休¶
　　　泊秦淮¶
煙籠寒水月籠沙夜泊秦淮近酒家商女不知¶
亡國恨隔江猶唱後庭花¶
　　　秋浦途中¶
<pb:KR4c0072_SBCK_004-6b>¶
蕭蕭山路窮秋雨淅淅溪風一岸蒲爲問寒沙¶
新到鴈來時還下杜陵無¶
　　　題桃花夫人廟(即息夫人)¶
細腰宫裏露桃新脉脉無言度㡬春至竟息亡¶
縁底事可憐金谷堕樓人¶
　　　𥘉春有感寄歙州邢貟外¶
雪溺前溪水啼聲巳繞灘梅衰未減態春嫩不¶
禁寒跡去夢一覺年來事百般聞君亦多感何¶
處倚欄干¶
　　　書懷寄中朝徃還¶
<pb:KR4c0072_SBCK_004-7a>¶
平生自許少塵埃爲吏塵中勢自廻朱紱乆慚¶
官借與白頭還嘆老將來湏知丗路難輕進豈¶
是君門不大開霄漢㡬多同學伴可憐頭角盡¶
卿材¶
　　　寄崔鈞¶
緘書報子玉爲我謝平津自愧掃門士誰爲乞¶
火人詞㠯陪羽獵戰將騁駢隣兩地差池恨江¶
汀醉送君¶
　　　𥘉春雨中舟次和州横江裴使君見迎¶
　　　李趙二秀才同來因書四韻兼寄江南¶
<pb:KR4c0072_SBCK_004-7b>¶
　　　許渾先軰¶
芳草渡頭㣲雨時萬株楊栁拂波垂蒲根水¶
暖鴈𥘉浴梅徑香寒蜂未知辭客倚風吟暗¶
淡使君廻馬濕旌旗江南仲蔚多情調悵望¶
春隂㡬首詩¶
　　　和州絶句¶
江湖醉度十年春牛渚山邊六問津歴陽前事¶
知何實髙位紛紛見䧟人¶
　　　題烏江亭¶
勝敗兵家事不期包羞忍耻是男兒江東子弟¶
<pb:KR4c0072_SBCK_004-8a>¶
多才俊卷土重來未可知¶
　　　題橫江舘¶
孫家兄弟晉龍驤馳騁功名業帝王至竟江山¶
誰是主荅磯空屬釣魚郎¶
　　　寄澧州張舎人笛¶
髪勻肉好生春嶺截玉鑚星寄使君檀的染時¶
㾗半月落梅飄處響穿雲樓中威鳯傾冠聽沙¶
上驚鴻掠水分遥想紫泥封詔罷夜深應隔禁¶
牆聞¶
　　　寄楊州韓綽判官¶
<pb:KR4c0072_SBCK_004-8b>¶
青山隱隱水遥遥秋盡江南草木凋二十四橋¶
明月夜玉人何處教吹簫¶
　　　送李羣玉赴舉¶
故人别來面如雪一榻拂雲秋影中玉白花紅¶
三百首五陵誰唱與春風¶
　　　送薛種遊湖南¶
賈傅松醪酒秋來美更香憐君片雲思一棹去¶
瀟湘¶
　　　題夀安縣甘棠舘御溝¶
一渠東注芳華苑苑鏁池塘百歲空水殿半傾¶
<pb:KR4c0072_SBCK_004-9a>¶
蟾口澁爲誰流下蓼花中¶
　　　汴河懷古¶
錦䌫龍舟隋煬帝平臺複道漢梁王遊人閑起¶
前朝念折柳孤吟斷殺腸¶
　　　汴河阻凍¶
千里長河𥘉凍時玉珂瑶珮響參差浮生恰似¶
冰底水日夜東流人不知¶
　　　酬張祜處士見寄長句四韻¶
七子論詩誰似公曹劉須在指揮中薦衡昔日¶
知文舉(令狐相公曽/表薦處士)乞火無人作蒯通北極樓臺¶
<pb:KR4c0072_SBCK_004-9b>¶
長掛夢西江波浪逺吞空可憐故國三千里虚¶
唱歌辭滿六宫(處士詩曰故國三千里深官二/十年一聲河滿子隻淚落君前)¶
　　　寄宣州鄭諌議¶
大夫官重醉江東蕭灑名儒振古風文石陛前¶
辭聖主碧雲天外作冥鴻五言寧謝顔光禄百¶
歳須齊衛武公再拜冝同丈人行過庭交分有¶
無同¶
　　　題元處士髙亭(宣州)¶
水接西江天外聲小齋松影拂雲平何人敎我¶
吹長笛與倚春風弄月明¶
<pb:KR4c0072_SBCK_004-10a>¶
　　　鄭瓘恊律¶
廣文遺韻留攄散雞犬圖書共一船自說江湖¶
不歸事阻風中酒過年年¶
　　　題籌筆驛¶
江東矜割據鄴下奪孤婺霸略非匡漢宏圖欲¶
佐誰奏書辭後主仗劒出全師重襲襃斜路懸¶
開反正旗欲将苞有截必使舉無遺沉慮經謀¶
際揮毫決勝時圜&KR1152;當分畫前著比操持山秀¶
扶英氣川流入妙思筭成功在彀運去事終虧¶
命屈天方猒人亡國自随艱難推舊姓開創極¶
<pb:KR4c0072_SBCK_004-10b>¶
𥘉基揔歎曽過地寕探作敎資若歸新暦數誰¶
復顧衰危報德兼明道長留識者知¶
　　　和野人殷潜之題籌筆驛十四韻¶
三吳裂婺女九錫獄孤兒覇主業未半本朝心¶
是誰永安宫受詔籌筆驛沉思畫地乾坤在濡¶
毫勝負知艱難同草創得失計毫釐寂黙經千¶
慮分明渾一期川流縈智思山聳助扶持慷慨¶
匡時略從容問罪師襃中秋鼓角渭曲晩旌旗¶
仗義懸無敵鳴攻固有辭若非天奪去豈復慮¶
䏻支子夜星纔落鴻毛鼎便移郵亭世自換白¶
<pb:KR4c0072_SBCK_004-11a>¶
日事長垂何處躬耕者猶題殄瘁詩¶
　　　重題絶句一首¶
郵亭寄人丗人丗寄郵亭何如自籌度鴻路有¶
冥冥¶
　　　送陸洿郎中棄官東歸¶
少微星動照春雲魏闕衡門路自分倐去忽來¶
應有意丗間塵土謾疑君¶
　　　寄珉笛與宇文舎人¶
調髙銀字聲還側物比柯亭韻校竒寄與玉人¶
天上去桓將軍見不教吹¶
<pb:KR4c0072_SBCK_004-11b>¶
　　　寄内兄和州崔貟外十二韻¶
歴陽崔太守何日不含情恩義同鍾李(李&KR0574;鍾瑶/中外兄弟)¶
(少相/友善)塤箎實弟兄光塵能混合擘畫最分明臺閣¶
仁賢譽閨門孝友聲西方像教毀南海繡衣行¶
(為嶺南坼/寺副使)金槖寧廻顧珠簞肯一棖祇冝裁宻詔¶
何自取專城進退無非道徊翔必有名好風𥘉¶
婉軟離思苦縈盈金馬舊逰貴桐廬春水生雨¶
侵寒牖夢梅引凍醪傾共祝中興主髙歌唱太¶
平¶
　　　遣興¶
<pb:KR4c0072_SBCK_004-12a>¶
鏡弄白髭鬚如何作老夫浮生長勿勿兒小且¶
嗚嗚忍過事堪喜㤗來憂勝無治平心徑熟不¶
遣有窮途¶
　　　早秋¶
踈雨洗空曠秋摽驚意新大熱去酷吏清風來¶
故人罇酒酌未酌曉花嚬不嚬銖秤與縷雪誰¶
覺老陳陳¶
　　　秋思¶
熱去解鉗&KR0898;飄蕭秋半時㣲雨池塘見好風襟¶
䄂知髪短梳未足枕凉閑且欹平生分過此何¶
<pb:KR4c0072_SBCK_004-12b>¶
事不參差¶
　　　途中一絶¶
鏡中絲髪悲來慣衣上塵㾗拂漸難惆悵江湖¶
釣竿手却遮西日向長安¶
　　　春盡途中¶
田園不事來逰宦故國誰交爾別離獨倚關亭¶
還把酒一年春盡送春詩¶
　　　題村舎¶
三樹稚桑春未到扶牀乳女午啼饑潜銷暗鑠¶
歸何處萬指侯家自不知¶
<pb:KR4c0072_SBCK_004-13a>¶
　　　代人寄逺(六言二首)¶
河橋酒斾風軟候舘梅花雪嬌宛陵樓上瞪目¶
我郎何處情饒¶
繡領任垂蓬髻丁香閑結春梢䞉肯新年歸否¶
江南緑草迢迢¶
　　　閨情¶
姢姢却月眉新鬢學鵶飛暗砌勻檀粉晴牎畫¶
夾衣䄂紅垂寂寞眉黛歛依稀還向長陵去今¶
宵歸不歸¶
　　　舊遊¶
<pb:KR4c0072_SBCK_004-13b>¶
閑吟芍藥詩悵望乆嚬眉盼眄廻眸逺纎衫整¶
髻遲重㝷春晝夢笑把淺花枝小市長陵住非¶
郎誰得知¶
　　　寄逺¶
隻影隨驚鴈單栖鏁畫籠向春羅䄂薄誰念舞¶
臺風¶
　　　簾¶
徒云逢剪削豈謂見偏装鳯節䡖雕日鸞花薄¶
飾香問屏何屈曲憐帳解周防下潰金階露斜¶
分碧瓦霜沉沉伴春夢寂寂侍華堂誰見昭陽¶
<pb:KR4c0072_SBCK_004-14a>¶
殿真珠十二行¶
　　　寄題甘露寺北軒¶
曽上蓬萊宫裏行北軒欄檻㝡留情孤高堪弄¶
桓伊笛縹緲冝聞子晉笙天接海門秋水色煙¶
籠隋苑暮鐘聲他年㑹着荷衣去不向山僧道¶
姓名¶
　　　題青雲舘¶
虬蟠千仞劇羊腸天府由來百二強四皓有芝¶
輕漢祖張儀無地與懷王雲連帳影蘿隂合枕¶
遶泉聲客夢凉深處㑹容高尚者水苗三頃百¶
<pb:KR4c0072_SBCK_004-14b>¶
株桑¶
　　　郡中有懷寄上睦州貟外十三兄歙州¶
　　　刺史邢羣¶
城枕溪流淺更斜麗譙連帶邑人家經冬野菜¶
青青色未臘山梅樹樹花雖免瘴雲生嶺上永¶
無京信到天涯如今嵗晏從羇滯心喜彈冠事¶
不賖¶
　　　正𥘉奉酬¶
翠巖千尺倚溪斜曽得嚴光作釣家越嶂逺分¶
丁字水臘梅遲見二年花明時刀尺君湏用幽¶
<pb:KR4c0072_SBCK_004-15a>¶
處田園我有涯一壑風烟陽羡里解龜休去路¶
非賖¶
　　　江上偶見絶句¶
楚郷寒食橘花時野渡臨風駐綵旗草色連雲¶
人去住水紋如糓燕差池¶
　　　題木蘭廟¶
彎弓征戰作男兒夢裏曽經與畫眉㡬度思歸¶
還把酒拂雲堆上祝明妃¶
　　　入商山¶
早入商山百里雲藍溪橋下水聲分流水舊聲¶
<pb:KR4c0072_SBCK_004-15b>¶
人舊耳此廻嗚咽不堪聞¶
　　　偶題¶
甘羅昔作秦丞相子政曽爲漢輦郎千載更逄¶
王侍讀當時還道有文章¶
　　　送盧秀才一絶¶
春瀬與煙逺送君孤棹開潺湲如不改愁更釣¶
魚來¶
　　　醉題¶
金鑷洗霜鬢銀觥敵露桃醉頭扶不起三丈日¶
還高¶
<pb:KR4c0072_SBCK_004-16a>¶
　　　題商山四皓廟一絶¶
吕氏強梁嗣子柔我扵天性豈恩讎南軍不袒¶
左邉䄂四老安劉是滅劉¶
　　　送隱者一絶¶
無媒徑路草蕭蕭自古雲林遠市朝公道世間¶
唯白髪貴人頭上不曽饒¶
　　　題張處士山荘一絶¶
好鳥疑𫾣磬風蟬認軋箏脩篁與嘉樹偏倚半¶
巖生¶
　　　有懷重送斛斯判官¶
<pb:KR4c0072_SBCK_004-16b>¶
蒼蒼煙月滿川亭我有勞歌一爲聴将取離魂¶
隨白騎三台星裡拜文星¶
　　　贈別¶
娉娉裊裊十三餘荳䓻梢頭二月𥘉春風十里¶
揚州路卷上珠簾揔不如¶
多情却似揔無情唯覺罇前笑不成蠟燭有心¶
還惜别替人垂淚到天明¶
　　　寄遠¶
前山極遠碧雲合清夜一聲白雪㣲欲寄相思¶
千里月溪邊殘照雨霏霏¶
<pb:KR4c0072_SBCK_004-17a>¶
　　　九日¶
金英繁亂拂欄香明府辭官酒滿缸還有玉樓¶
輕薄女笑他寒燕一雙雙¶
　　　寄牛相公¶
漢水横衝蜀浪分危樓點的拂孤雲六年仁政¶
謳歌去栁遠春隄處處聞¶
我乏青雲稱君無買笑金虚傳南國貌爭奈五¶
　　　爲人題贈(二首)¶
陵心桂席塵瑶珮瓊鑪燼水沉凝魂空薦夢低¶
珥悔聽琴月落珠簾卷春寒錦幕深誰家樓上¶
<pb:KR4c0072_SBCK_004-17b>¶
笛何處月明砧蘭徑飛蝴蝶筠籠語翠襟和簮¶
抛鳯髻将淚入鴛衾的的新添恨迢迢絶好音¶
文園終病渇休詠白頭吟¶
緑樹鶯鶯語平江燕燕飛枕前聞去鴈樓上送¶
春歸半月縆雙臉凝腰素一圍西牆苔漠漠南¶
浦夢依依有恨簮花懶無寥鬪草稀雕籠長慘¶
澹蘭畹謾芳菲鏡歛青蛾黛燈挑皓腕肌避人¶
匀迸淚拖䄂倚殘暉有貌雖桃李單棲足是非¶
雲軿載馭去寒夜看裁衣¶
　　　少年行¶
<pb:KR4c0072_SBCK_004-18a>¶
官爲駿馬監職帥羽林兒兩綬藏不見落花何¶
處期獵𫾣白玉鐙怒䄂紫金鎚田竇長留醉蘇¶
辛曲讓岐豪持出塞節笑別逺山眉捷報雲臺¶
賀公卿拜壽巵¶
　　　盆池¶
鑿破蒼苔地偷他一片天白雲生鏡裏明月落¶
階前¶
　　　有寄¶
雲闊煙深樹江澄水浴秋美人何處在明月萬¶
山頭¶
<pb:KR4c0072_SBCK_004-18b>¶
¶
樊川文集第四¶
