# -*- mode: mandoku-view; -*-
#+TITLE: 樊川文集
#+DATE: 2015-09-11 08:36:29.207396
#+PROPERTY: ID KR4c0072
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0335-012樊川文集-卷第十二.
<pb:KR4c0072_SBCK_012-1a>¶
樊川文集第十二¶
　　　　　　　　中書舎人杜牧字牧之¶
　　　上周相公書¶
某再拜伏以大儒在位而未有不知兵者未有¶
不能制兵而能止暴亂者未有暴亂不止而能¶
活生人定國家者自生人巳來可以屈指而數¶
也今兵之下者莫若刺伐之法詩大雅維清奏¶
&KR0090;舞之篇曰維清緝熈文王之典迄用有成維¶
周之禎&KR0090;者&KR0090;武王伐紂刺伐之法此乃文王¶
受命(受設王專/征之命也)七年五伐留戰陣刺伐之法遺之¶
<pb:KR4c0072_SBCK_012-1b>¶
武王王用以伐紂而有天下致之清平爲周家¶
之禎祥周公居攝祀文武於清廟作此詩以歌¶
舞文武之德其次兵之&KR0057;者莫若鈎援衝壁今¶
之一卒之長不肯親自爲之詩大雅周公皇矣¶
美周之詩曰以爾鈎援以爾臨衡以伐崇墉臨¶
衝閑閑崇墉言言此實文王伐崇墉傅于其城¶
以臨車衝鈎援其城文王親自爲之夫文王何¶
人也周公詩之夫子刪而&KR0145;之列于大雅以美¶
武王之功德手絃而口歌之不知後伐之人何¶
如此三聖人安有謀人之國有暴亂横起戎狄¶
<pb:KR4c0072_SBCK_012-2a>¶
乗其邉坐於廟堂之上曰我儒者也不䏻知兵¶
不知儒者竟可知兵也竟不可知兵乎長慶兵¶
起自始至終廟堂之上指蹤非其人不可一二¶
悉數高宗朝薛仁貴攻&KR0269;蕃大敗於大非川仁¶
貴曰今年嵗在庚午不當有事于西方此乃鍾鄧¶
伐蜀身誅不返昨者誅討党羗徴關東兵用於¶
西方是不知天道也邉地無積粟師無見粮不¶
先屯田随日随餉是不知地利也兩漢伐虜&KR0016;¶
兵取於山東所謂兾之北土馬之所生馬良而¶
多人習&KR0016;戰非山東兵不䏻伐虜昨者以歩&KR0016;¶
<pb:KR4c0072_SBCK_012-2b>¶
百不當一是謂不知人事也天時地利人事此¶
三者皆不先計量短長得失故困蝎天下不䏻¶
滅樸樕之虜此乃不學之過也不敎人之戰是¶
謂棄之則謀人之國不䏻料敵不曰棄國可乎¶
某所注孫武十三篇雖不䏻上窮天時下極人¶
事然上至周秦下至長慶寳暦之兵形&KR0020;虚實¶
隨句解析離爲三編&KR0186;敢獻上以備閱覧少希¶
鑑悉苦心即爲至幸伏増惶&KR0357;之至某頓首再¶
拜¶
　　　上宣州高大夫書¶
<pb:KR4c0072_SBCK_012-3a>¶
某頓首再拜自去歳前五年執事者上言云科¶
第之選冝與寒士兄爲子弟議不可進熟於上¶
耳固於上心上持下執堅如金石爲子弟者魚¶
潜䑕循無入仕路某竊惑之科第之設聖祖神¶
宗所以選賢才也豈計子弟與寒士也古之急¶
於士者取盗取讎取於夷狄豈計其所由來況¶
國家設取士之科而使子弟不得由之若以科¶
第之徒浮華輕薄不可任以爲治則國朝自房¶
梁公巳降有大功立大節率多科第人也若以¶
子弟生於膏梁不知理道不可與羙名而令得¶
<pb:KR4c0072_SBCK_012-3b>¶
羙仕則自堯巳降聖人賢人率多子弟凡此數¶
者進退取捨無所依據某所以憤懣而不暁也¶
堯天子子也禹公子也文王諸侯孫與子也武¶
王文王子也周公文王之子武王之弟也夫子¶
天子裔孫宋公六代大夫子也春秋時列國有¶
其社稷各數百年其良臣多出公族及卿大夫¶
子孫也魯之季友季文子叔孫穆子叔孫昭子¶
孟獻子皆岀於三&KR0074;也臧文仲武仲出於公子¶
彄栁下惠出於公子無駭(諸侯之子稱公子公子之子稱/公孫公孫之子稱公族以王父)¶
(字爲氏展/禽是也)宋之良臣多出於戴&KR0074;武莊之族也舉¶
<pb:KR4c0072_SBCK_012-4a>¶
其&KR0057;者華元子罕向戍是也衛之良臣亦公族¶
及卿大夫之裔也舉其&KR0057;者公子荆公叔發公¶
子朝皆公族也子鮮公子也史狗史魚寗武子¶
卿大夫之裔也齊之晏嬰晏&KR0074;子子也曹之子¶
臧公子也吳之季札王子也鄭之良臣皆公孫¶
公族也舉其&KR0057;者子封子良子罕子展子皮子¶
産子張子太叔是也楚之良臣子囊子西子期¶
皆王子也子&KR0067;王孫也其卿大夫之裔&KR0242;氏生¶
令尹子文後有&KR0242;辛&KR0242;巢&KR0242;懷(昭王之國/皆有大功)蔿氏生蔿¶
賈孫叔敖(蔿文)薳啓彊薳子慿薳掩薳罷屈氏生¶
<pb:KR4c0072_SBCK_012-4b>¶
屈蕩屈到屈建(子/木)六國時有昭奚恤公族也屈¶
原諸屈後也皆其祖先於武王文王時基楚國¶
爲霸者用其子孫其社稷垂九百餘年至於&KR0051;¶
國最爲強其賢臣&KR0057;多有趙氏魏氏韓氏狐氏¶
中行氏范氏荀氏羊舌氏欒氏郤氏祁氏其先¶
皆武公獻公文公勤勞臣也用其子弟召諸侯¶
而盟之者僅三百年在六國齊之孟甞趙之平¶
原魏之信陵皆王子王孫也齊復有司馬穰苴¶
亦王族也其在漢魏巳下至於國朝公族之子¶
弟卿大夫之胄裔書於史氏爲偉人者不可勝¶
<pb:KR4c0072_SBCK_012-5a>¶
數不知論聖賢才能於子弟中復何如也言科¶
第浮華輕薄不可任用則國朝房梁公玄齡進¶
士也相太宗凡二十一年爲唐宗臣比之伊吕¶
周邵者郝公處俊亦進士也爲宰相時高宗欲¶
遜位與武后處俊曰天下者高祖太宗之天下¶
非陛下之有但可傳之子孫不可私以與后高¶
宗因止來濟上官儀李玄義皆進士也後爲宰¶
相濟助長孫太尉禇河南共槯武后者後突厥¶
入塞免胄戰死儀革廢武后召玄義助處俊言¶
不可以位與武后婁侍中師德亦進士也&KR0269;蕃¶
<pb:KR4c0072_SBCK_012-5b>¶
強盛爲&KR0101;察御史以紅抺額應猛士詔躬衣皮¶
袴率士屯田積榖八百萬石二十四年西征兵¶
不乏食薦狄公爲相取中宗於房陵立爲太子¶
漢陽王張公柬之亦進士也年八十爲相&KR0460;&KR0384;¶
四王手提社稷上還中宗郭代公元振亦進士¶
也鎮涼州僅十五年北却突厥西走&KR0269;蕃制地一¶
萬里握兵三十萬武氏&KR0357;息不敢移唐社稷魏¶
公知古亦進士也爲宰相廢太平公主謀以佐¶
玄宗及卒也宋開府哭之曰叔向古之遺直子¶
産古之遺愛廉而有者其魏公乎姚梁公元崇¶
<pb:KR4c0072_SBCK_012-6a>¶
登第下筆成章舉首佐玄宗起中興業凡三十¶
年天下㡬無一人之獄宋開府璟亦進士也與¶
姚唱和致開元太平者劉幽求登制䇿科與玄¶
宗徒歩誅韋氏立睿宗者蘇氏父子皆進士也¶
大許公爲相於武后朝酷吏中不失其正於中¶
宗朝誅反賊鄭普思於韋后黨中小許公佐玄¶
宗朝號爲蘇宋張燕公說登制䇿科排張易之¶
兄弟賛睿宗請玄宗&KR0101;國竟誅太平公主招置¶
文學士開内學館玄宗好書尚古封中太山祀¶
后土因燕公也張曲江九齡亦進士也排李林¶
<pb:KR4c0072_SBCK_012-6b>¶
甫牛仙客罵張守珪不斬安禄山謫老南服年¶
未七十張廵亦進士也凡三入判等以兵九千¶
守睢陽城凡周嵗拒賊十三萬兵(出天寳/雜記)使賊不¶
&KR0014;東進尺寸以全江淮元和中宰相河東司空¶
公中書令裴公皆進士也裴公仍再得宏辭制¶
䇿科當貞元時河北叛齊蔡亦叛階此蜀亦叛¶
吳亦叛其他未叛者皆高下其目熟視朝廷希¶
嚮強弱而施其所爲司空公始相憲宗廢權倖¶
之機矛令不得張&KR0053;歛百職歸於有司命節度¶
使出朝廷不由兵士(始自撫州徐袁相爲滑州滑州凡二月/無帥三軍無事憲宗始信之自此不用)¶
<pb:KR4c0072_SBCK_012-7a>¶
(貞元故專以行軍副/使大將軍爲節度使)抜取沉滯各還其官(開州取唐㑹人爲/職方郎中知制誥)¶
(饒州取李趙公爲考功郎中知制誥在貞九中/皆十餘年遷逐其他似謪者亦皆當叙用也)然後西取蜀東取¶
吳天下仰首始見白日裴公撫安魏博使田氏¶
盡忠剪蔡劇賊於洛師脅下招來常山質其二¶
子以累其心取十三城使不得與齊交手爲㓂¶
因誅師道河南盡平當是時天下幾至於太平¶
凡此十九公皆國家與之存亡安危治亂者也¶
不知科第之選復何如也至於智效一官忠立¶
一節德行文學不可悉數董生云春秋之義變¶
古則譏之傅&KR0003;命髙宗曰鑑于先王成憲其以¶
<pb:KR4c0072_SBCK_012-7b>¶
永無愆故殷道復興鴻鴈美周宣王能復先王¶
之道西漢魏相佐漢宣帝爲中興但能奉行漢¶
家故事姚梁公佐&KR0007;宗亦以務舉貞觀之法制¶
耳自古及今未有背本棄古而能致治者昨獲¶
覽三郎秀才新文凡十篇數日在手讀之不倦¶
其旨意所尚皆本仁義而歸忠信加以辭彩酋¶
茂皎無塵土況有誠明長厚之譽於千人中儻¶
使前五六年得進士第今可以出入諌官御史¶
助明大子爲治矣古人云三月不仕則相弔安¶
有凢五六年來選取進士施設綱&KR0328;如防盗賊¶
<pb:KR4c0072_SBCK_012-8a>¶
言子弟者噎啞抑欝思一解布衣與下士齒厥¶
路無由扵古今未前聞也某因覧三郎文章不¶
&KR0116;發憤略言大槩干觸尊重無任惶懼某再拜¶
　　　上李中丞書¶
某入仕十五年間凡四年在京其間卧疾乞假¶
復居其半嗜酒好睡其癖巳痼徃徃閇戸便經¶
旬日弔慶參請多亦廢闕至於俯仰進趍隨意¶
所在希時徇&KR0020;不能逐人是以官途之間比之¶
輩流亦多困躓自顧自念守道不病獨處思省¶
亦不自悔然分於當路必無知巳黙黙成戚守¶
<pb:KR4c0072_SBCK_012-8b>¶
日待月兾得一官以足衣食一自拜謁門館似¶
&KR0041;奨飾敢以惡文連進机案特遇采録更不因¶
人許可指敎實爲師資接過之禮過等詢問之¶
辭悉纎雖三千里僻守小郡上道之日氣色濟¶
濟不知沉困之在巳不知昇騰之在人都門帶酒¶
&KR0015;别親戚斯乃大君子之遇難逢世途之不偶¶
常事雖爲遠宦適足自寛某世業儒學自高¶
曽至于某身家風不墜少小孜孜至今不怠性¶
顓固不䏻通經于治亂興亡之跡財賦兵甲之¶
事地形之險易遠近古人之長短得失中丞即¶
<pb:KR4c0072_SBCK_012-9a>¶
歸廊廟宰制在手或因時事召置堂下坐之與¶
語此時廻顧諸生必期不辱恩奬今者志尚未¶
泯齒髪猶壯敢希指顧一罄肝膽無任感激血¶
誠之至某恐懼再拜¶
　　　與人論諌書¶
某踈愚於惰不識機括獨好讀書讀之多矣每¶
見君臣治亂之間興亡諫諍之道遐想其人䑛¶
筆和墨則兾人君一悟而至于治平不悟則烹¶
身滅族唯此二者不思中道自秦漢已來凡千¶
百軰不可悉數然恣諌而激亂生禍者累累皆¶
<pb:KR4c0072_SBCK_012-9b>¶
是納諌而悔過行道者不能百一何者皆以辭¶
語迂險指射醜惡致使然也夫迁險之言近於¶
誕妄指射醜悪足以激怒夫以誕妄之說激怒¶
之辭以卑凌尊以下干上是以諌殺人者殺人¶
愈多諌畋獵者畋獵愈甚諌治宫室者宫室愈¶
崇諌任小人者小人愈寵觀其㫖意且欲與諌¶
者一&KR0242;是非一决怒氣耳不論其他是以每於¶
本事之上&KR0057;増飾之今有兩人道未相信甲謂¶
乙曰女好食某物愼勿果食之必死乙必曰食¶
我食之乆矣汝爲我死必倍食之甲若謂乙曰¶
<pb:KR4c0072_SBCK_012-10a>¶
汝好食某物第一少食苟多食必生病乙必因¶
而謝之减食何者迃險之言則欲反之循常之¶
&KR0003;則必信之此乃常人之情世多然也是以因¶
諫而生亂者累累皆是也漢成帝欲御樓船過¶
渭水御史大夫薛廣德諫曰冝從橋陛下不&KR0234;¶
臣自刎以血汚車輪陛下不廟矣(不得入/廟祠也)上不¶
說張猛曰臣聞主聖臣直乗船危就橋安聖主¶
不乗危御史大夫言可&KR0234;上曰曉人不當如是¶
耶(謂諫諍之言當/如猛之詳善)乃從橋近者寳暦中敬宗皇¶
帝欲幸驪山時諫者至多上意不決拾遺張權¶
<pb:KR4c0072_SBCK_012-10b>¶
輿伏紫宸殿下叩頭諫曰昔周幽王幸驪山爲¶
犬戎所殺秦始皇葬驪山國亡玄宗皇帝宫驪¶
山而禄山亂先皇帝幸驪山而享年不長帝曰¶
驪山若此之凶耶我冝一徃以驗彼言後數日¶
自驪山廻語親倖曰叩頭者之言安足信哉漢¶
文帝亦謂張釋之曰卑之無甚高論令可行也¶
今人平居無事友朋骨肉切磋規誨之間尚冝¶
旁引曲釋亹亹繹繹使人樂去其不善而樂行¶
其善况於君臣尊卑之間欲因激切之言而望¶
道行事治者乎故禮&KR0091;五諫而直諫爲下前數月¶
<pb:KR4c0072_SBCK_012-11a>¶
見報上披閤下諫䟽錫以幣帛僻左且遠莫知¶
其故近於遊客處一暏閤下諫草明白辯婉出¶
入有據吾君聖明冝爲動心數日在手味之不¶
足且抃且喜且慰三者交并不䏻自止吾君聞¶
諫既且行之仍復寵錫誘䏻諫者斯乃堯舜禹¶
湯文武之心也聞於遠地冝爲吾君抃也閤下¶
以忠孝文章立於朝廷勇於諫而且深於其道¶
果能動吾君而光世德某蒙閤下之厚愛兾於¶
異時資閤下知以進尺寸䏻不爲閤下之喜復¶
自喜也吾君今日披一䟽而行之明日聞一言¶
<pb:KR4c0072_SBCK_012-11b>¶
而用之賢才忠良之士森列朝廷是以&KR0108;起志¶
慮各盡所懷則文祖武宗之業窮天盡地日出¶
月入皆可掃洒以復厥&KR0004;某縱不得效用但於¶
一官一局筐篋簿書之間活妻子而老身命作¶
爲歌詩&KR0091;道仁聖天子之所爲冶則爲有餘能¶
不自慰故獲閤下之一䟽抃喜慰三者交并眞¶
不虚也冝如此也無因面讃其事書&KR0083;言誠不¶
&KR0116;繁多某再拜¶
　　　與浙西盧大夫書¶
某頓首再拜某年二十六由校書郎入沈公幕¶
<pb:KR4c0072_SBCK_012-12a>¶
府自應舉得官凡半歳間旣非生知復未渉人¶
事齒少意銳舉止動作一無所據至於報効施¶
展朋友與遊吏事取捨之道未知東西南北冝¶
所趨向此時郎中六官一顧憐之手擕指畫一¶
一誘教丁寧纎悉兩府六年不嫌不怠使某無¶
大過而粗知所以爲守者實由郎中之力也去¶
歳乞假路由漢上貟外七官以某甞&KR0023;知於郎¶
中惠然不疑推置於肺肝間某恃郎中之知亦¶
敢自道其志公私謀議各悉所懷一俯一仰如¶
乆而深者乆欲資郎中貟外之爲階級逺干尊¶
<pb:KR4c0072_SBCK_012-12b>¶
重欲望收䘏舐筆伸紙以復踰於三四因曰旣¶
階級矣歩欲升堂與排&KR0028;而入者事不同日式¶
微詩曰何其處也必有與也言必有仁義與我¶
所以處而不去也進退計忖不冝得罪今敢謹¶
冩所爲文十四首編爲一卷繼進於後愛之不¶
倦爲之不巳不至於工今以爲獻無任慙惶然¶
特爲進說之端非敢因此求知不勝攀戀惕懼¶
之至某再拜¶
樊川文集第十二¶
