# -*- mode: mandoku-view; -*-
#+TITLE: 樊川文集
#+DATE: 2015-09-11 08:36:29.423966
#+PROPERTY: ID KR4c0072
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0335-017樊川文集-卷第十七.
<pb:KR4c0072_SBCK_017-1a>¶
樊川文集第十七¶
　　　　　　　　中書舎人杜牧字牧之¶
　　　髙元&KR0073;除吏部尚書制¶
初昔有虞氏貴德尚齒言於四代其道㝡優今¶
吾卿老冨有道德以大冡宰表率群寮顧子敢¶
專得於僉議前山南東道節度管内觀察處置¶
等使銀青光禄大夫檢校尚書使持節襄州諸¶
軍事兼襄州刺史御史大夫上柱國渤海縣開¶
國男食邑三百戸髙元&KR0073;始以御史諫官在長¶
慶寳暦之際匡拂時病磨切貴近罔有顧慮知¶
<pb:KR4c0072_SBCK_017-1b>¶
無不爲復以諌議舎人在大和末詞摧凶魁坐¶
以左宦&KR0071;爲中丞京兆公卿藩服朕始在位徴¶
歸朝廷爰自尚書裂分茅土爲政以德行巳惟¶
仁信而&KR0130;之服而樂之餘三十年道益昭著夫¶
中外之任迭有重輕今者干戈藴藏戎狄信順¶
&KR0005;欲詳考典禮開張教化使吾丞相巳降有所¶
咨禀非爾元&KR0073;其誰膺之至於官業豈勞&KR0029;任¶
祗&KR0234;出納無忘教戒可守吏部尚書散官勲封¶
如故¶
　　　崔璪除刑部尚書蘇滌除左丞崔璵除¶
<pb:KR4c0072_SBCK_017-2a>¶
　　　兵部侍郎等制¶
勑喉舌百官之本綱轄天下之要戌政國之大¶
事三人爲衆一舉得之唯君知臣予不敢讓正¶
議大夫尚書左丞上柱國賜紫金魚袋崔璪德¶
可標凖言成文章&KR0045;歴中外道益光顯左省駁¶
議不畏強禦分憂陜服尹兹東郊政旣安人化¶
能&KR0013;俗擢任藻鑒旋職牢籠材皆適冝官無逋¶
事分鎭股胘之郡遂成功實之臣陟處綱曹副¶
以中憲每師蘧瑗常慕史魚枰彈之勇正當時¶
病翰林學士承旨銀青光禄大夫行尚書兵部¶
<pb:KR4c0072_SBCK_017-2b>¶
侍郎知制誥武功縣開國男食邑三百戸&KR0171;滌¶
行冠人倫爵髙天秩仁義禮樂之是務克伐怨¶
欲之不行翺翔禁闈出入諷議汲黯爲郡甞聞¶
卧理下惠去國皆以直道洎宣室思賢甘泉召¶
雄造膝盡忠代言稽古近以微恙懇請自便君¶
子之道進退可觀正議大夫前權知尚書戸部¶
侍郎上柱國&KR0054;陵縣開國子食邑五百戸賜紫¶
金魚袋崔璵上知自得不器難名旣擅髙文兼¶
通樸學掌言綸閣典貢春闈詞同三代之風士¶
掇一時之秀振舉職業昭宣令名詩曰多士文¶
<pb:KR4c0072_SBCK_017-3a>¶
王以寜禮曰官僃天子爲樂咨爾璪等實瑞清¶
時予爲爾之德隣爾膺予之慎選典刑不忘於¶
哀敬提綱唯在於公勤舉司馬法勿踵近習各¶
膺重任企佇上酬冝於夙夜無&KR0012;官業璪可守¶
刑部尚書散官勲賜如故滌可行尚書左丞散¶
官封如故璵可權知尚書兵部侍&KR0048;散官勲封¶
賜如故¶
　　　裴休除禮部尚書裴諗除兵部侍郎等¶
　　　制¶
勑冉有仲由孔氏門人之髙弟也尚曰處扵小¶
<pb:KR4c0072_SBCK_017-3b>¶
國可爲具臣况今照臨百官撫御四海綰牢籠¶
漕輓之職掌五兵六師之重次第超擢爲吾大¶
寮若非僉諧豈敢輕授正議大夫守尚書兵部¶
侍郎兼御史大夫&KR0182;諸道鹽鐵轉運使上柱國¶
河東縣開國子食邑五百户賜紫金魚袋斐休¶
仁義禮樂文行忠信積此八者以爲成人前宣¶
歙池等州都&KR0475;練觀察處置等使太中大夫檢¶
校左散&KR0016;常侍兼御史大夫上柱國河東縣開¶
國男食邑三百戸賜紫金魚袋裴諗在元和代¶
唯帝念功四夷九州文化武伏咨爾先父貴者¶
<pb:KR4c0072_SBCK_017-4a>¶
大勲天必祚仁門有令嗣道直才冨行備名髙¶
文學而浹洽專精率履而清淨恭儉而皆周歴¶
華顯踐更臺閣處事可法出言成章咸輟自綸¶
闈任&KR0009;方伯敎訓以禮生聚以仁千里封疆一¶
口歌詠休乃命以取士時稱得人用其公方委¶
之管搉事爲之制曲爲之防鉤校姧&KR0141;末减賦¶
取公財不耗疲人樂生望爲凖繩立作據仗名¶
實兼備徳位兩髙漢史曰理行&KR0057;異者就加禮¶
曰有功於人者進律秩崇八座官副夏卿舉以¶
授之予亦何恠夫宰相佐天子公卿助宰相股¶
<pb:KR4c0072_SBCK_017-4b>¶
肱指臂任同一身有事必言未爲越局無由愛¶
惜勉荅寵榮休可禮部尚書依前充諸道塩鐡¶
轉運等使諗可權知尚書兵部侍郎散官勲封¶
賜如故¶
　　　畢諴除刑部侍郎制¶
勑士師皐陶之恤刑司㓂&KR0171;公之用獄旣盡哀¶
敬能致治平擢爲大寮膺兹愼選出於予志¶
以諴臣翰林學士朝散大夫守中書舎人上柱¶
國平隂縣開國男食邑三百戸賜紫金魚袋畢¶
諴學臻壺奥文越拘攣常以忠信用爲前後爰¶
<pb:KR4c0072_SBCK_017-5a>¶
自郎署擢居内庭謀議有同於夀王竒異輙委¶
於嚴助竭盡心力禆&KR0024;機要既乆&KR0010;序湏議遷¶
昇今者耕夫服田戎馬不駕欲使凡一手足皆¶
&KR0023;措置是故用汝典予刑罰汝其徃哉吾今告¶
汝吾聞孔子曰古之&KR0234;獄求所以生之今之&KR0234;¶
獄求所以殺之冝念格言深思倫要九服休命¶
以&KR0091;朕意可權知尚書刑部寺郎散官勲封賜¶
如故¶
　　　韋有翼除御史中丞制¶
勑昔貞觀開元之為理也逺&KR0046;必見情偽必知¶
<pb:KR4c0072_SBCK_017-5b>¶
天下如一家兆庻如一人無他道也綱目皆振¶
法令必行祖宗在天方&KR0125;在地人存政舉行之¶
非艱故用正臣委之&KR0022;憲朝請大夫守尚書刑¶
部侍郎上柱國賜紫金魚袋韋有翼戴仁而行¶
抱義以處墻仞裏峻壇宇外寛介特守君子之¶
強文學盡儒者之業周歴華貫擢爲諍臣攻予¶
其專言事頗切願試佐輔移理陜郊馮翊之恐¶
失倪寛潁川之意得黄覇壷&KR0308;迎路襁屬攀車¶
徴爲公卿愈見風彩恤刑慎罰守法當官巍然¶
立朝爲時準直今者跡其率理委之紏繩爾其¶
<pb:KR4c0072_SBCK_017-6a>¶
念惠文弹理之言思立秋授署之㫖三尺律令¶
四海紀綱所冝公共無節上意古人有言曰凡¶
爲虎䑕計於用揜今者&KR0029;任佇觀爾䏻唯君知¶
臣無累所舉可守御史中丞散官勲封賜如故¶
　　　趙眞齡除右散&KR0016;常侍制¶
勑仲尼曰愼擇爾臣爲人之導夫語言應對之¶
選爲顧問耳目之官若非善良必致壅害朝散¶
大夫守太子賔客上柱國漢中郡開國公食邑¶
二千户賜紫金魚袋趙眞齡其先君子祗事祖¶
宗出入屏毗餘曰十載爾爲令嗣克肖素風好¶
<pb:KR4c0072_SBCK_017-6b>¶
學煩專&KR0035;善不倦凡曰賢彦無不與遊雲水登¶
臨多聞放志風塵趨競殊不縈心是以長人有¶
慈惠之名處官無纎介之失其爲行巳斯亦多¶
矣丹墀文陛之内貂羽金蟬之榮超以授之無¶
忝所舉可守右散&KR0016;常侍散官勲封賜如故¶
　　　韓賔除户部郎中裴處權除禮部郎中¶
　　　孟璲除工部郎中等制¶
勑朝散大夫守尚書水部郎中上柱國韓賔等¶
尚書天下之本郎官皆爲清秩非科名文學之¶
士罕與其選以賔端貞有守以處權俊乂出群¶
<pb:KR4c0072_SBCK_017-7a>¶
以璲才䏻適用皆茂郷里之&KR0091;咸爲名實之士¶
各服休命勉於官業可依前件¶
　　　鄭處晦守職方貟外郎兼侍御史知雜¶
　　　事制¶
勑朝議郎行尚書職方貟外郎上柱國賜緋魚¶
袋鄭處晦御史中丞韋有翼上言曰御史府其¶
屬三十人例以中臺郎官一人稽參其事以重¶
風憲如曰處晦族清胄貴䏻文博學人倫義理¶
無不講求朝廷典章飽於聞見乞爲副貳以佐¶
紀綱以尓處晦常居内庭草具宻命自以疾去¶
<pb:KR4c0072_SBCK_017-7b>¶
于今惜之頗俞其言如我自得有翼爲爾之知¶
巳余爲有翼之德隣上下交舉豈有私愛勉脩¶
職業所報非一可守本官兼御史知雜事散官¶
勲賜如故¶
　　　&KR0067;道蔚守起居舎人李汶儒守禮部貟¶
　　　外郎&KR0182;翰林學士等制¶
勑天下爲公選賢與能也況乎伎出流輩超侍¶
帷幄豈唯獨以文學止於代言亦乃宻參機要¶
得執所見若非賢彦豈膺選擢&KR0005;任郎守起居¶
舎人&KR0067;道蔚善行必備重價無對嘗自侯府升¶
<pb:KR4c0072_SBCK_017-8a>¶
爲諌臣每直言而盡誠不違忠而偶意朝議郎¶
行尚書禮部貟外郎賜緋魚袋李汶儒才行冠¶
時名聲華衆揚歴臺閣宣昭職業無入而不得¶
其道守正而莫混其源並爲儒者之英咸藴賢¶
人之操乆遊安在相見何晚禮曰君子&KR0091;人之¶
美則必爵之我既言矣亦能縶維冝盡忠讜以¶
酬寵遇並可守本官充翰林學士餘各如故¶
　　　李朋除刑部貟外郎李從誨除都官貟¶
　　　外郎等制¶
勑書曰庻獄庻事予敢罔知此乃周文王之所¶
<pb:KR4c0072_SBCK_017-8b>¶
理天下也惟獄惟事㑹於南宫求郎之難豈敢¶
&KR0127;易&KR0005;仕郎侍御史内供奉李朋䏻積行實發¶
其詞華勁正端愼官業克舉天平軍節度副使¶
朝議郎校檢尚書祠部貟外郎兼侍御史賜緋¶
魚袋李從誨宗室子弟美秀而文嘗經磨&KR0314;不¶
改堅白今者取自憲府擢於幕吏各有所授皆¶
爲清秩當自宣室受讞之際思滿堂飲酒之言¶
至於刑章&KR0057;繋念慮予曰罪尓勿罪予曰寛尓¶
勿寛問法何如無節上意各冝勉勵勿自輕怠¶
朋可守尚書刑部貟外郎散官如故從誨可守¶
<pb:KR4c0072_SBCK_017-9a>¶
尚書都官貟外郎散官如故¶
　　　權審除户部貟外郎制¶
勑文林郎守尚書水部貟外郎權審湖嶺旱暵¶
百姓枵耗老弱死道上強壮入賊中爰求使臣¶
以救其弊執事者上言尓審學古有文通知理¶
道遂使乗馹視吾飢人果䏻臨事知權受命逹¶
㫖慰撫流散宣導恩澤蠲貸逋逸䏻裁闊狹大¶
小&KR0127;重各合事宜雖古所謂直指繡衣美俗使¶
者言之於尓無以過焉用超名曹以酬徃效無¶
曠官業勉服休命可守尚書户部貟外郎散官¶
<pb:KR4c0072_SBCK_017-9b>¶
如故¶
　　　皇甫鉟除右司貟外郎鄭潨除侍御史¶
　　　内供奉等制¶
勑夫聖人之理百代同道無他術也綱紀盡舉¶
而關轄不寛故提綱主轄之司為&KR0022;立理之本¶
言於其屬豈敢輕取浙西道都&KR0475;練副使朝議¶
郎檢校尚書刑部貟外郎兼侍御史賜緋魚袋¶
皇甫鉟郷里秀人臺閣名士䏻以文學發爲官¶
業朝議大夫前守河南縣令上柱國鄭潨生於¶
清族克肖素風凡守郡邑皆著理行㑹府藂委¶
<pb:KR4c0072_SBCK_017-10a>¶
之任憲司抨彈之職委之授汝得不戒之夫爲¶
政也日夜思之勤而行之此乃子産之言也剛¶
亦不吐柔亦不茹此乃詩人之所稱也四海百¶
司之條目舉之在勤破制壞法之姧蠧糾之在¶
敢率是二者可曰當官各服寵榮無忝遷擢鉟¶
可尚書右司貟外郎散官賜如故潨可侍御史¶
内供奉散官封勲如故¶
　　韋退之除戸部貟外郎裴徳融除殿中¶
　　侍御史盧潁除&KR0101;察御史等制¶
勑仲尼見負版者則必式之此言爲國根本不敢¶
<pb:KR4c0072_SBCK_017-10b>¶
不敬況其官屬豈可輕用漢家授署御史多於¶
立秋蓋以風霜始嚴鷹隼&KR0004;撃古人垂旨可以¶
知之朝議郎行殿中侍御史韋退之等皆章甫¶
髙危逢掖褒&KR0054;表裏文行師法典常退之甞歴¶
憲臺乆居官次性旣安静事皆逹練徳融典校¶
延閣服膺群書羙價廣譽旁溢逺　潁佐賢侯¶
名聲籍甚留滯在外而非所冝地官爲郎南臺¶
持斧皆有職業佇見風彩各思率勵以副甄昇¶
並可依前件¶
　　　李蔚除侍御史盧潘除殿中侍御史等¶
<pb:KR4c0072_SBCK_017-11a>¶
　　　制¶
勑將仕郎守殿中侍御史李蔚劒南西川節度¶
判官朝議郎撿校尚書禮部貟外郎兼侍御史¶
上拄國賜緋魚袋盧潘等夫法不立而化行惡¶
不去而善進雖使堯舜在上未之有也故御史¶
之舉職者前代有埋輪都亭之奏國朝亦有戴¶
豸正殿之劾若非端勁知名之士不在斯選蔚¶
以文行進用巳著勞效潘以儒雅流聞今膺拔¶
擢有司列狀詞㫖頗公使吾綱目盡張隄防不¶
壞不在法吏其在他乎朕闢祗官之門開天下¶
<pb:KR4c0072_SBCK_017-11b>¶
之口企以待理無有厚薄尓等吐茹侮畏之道¶
能不愧於詩人斯塞職矣可不勉之蔚可侍御¶
史散官如故潘可殿中侍御史散官勲如故¶
　　　盧告除左拾遺制¶
勑承奉郎行京兆府長安縣尉直史舘盧告朕¶
觀不理之代無他道也取唯諾之士爲耳目之¶
官是以太宗皇帝之理天下也德爲聖人尊爲¶
聖帝三日不諫必責侍臣况予寡昧固多遺闕¶
不官才彦安能知之告是吾賢卿老之令子弟¶
也以甲科成名以家行稱著取自史閣拔居諌¶
<pb:KR4c0072_SBCK_017-12a>¶
垣夫朕之不德史之不平政之失中人之不寜¶
四者之闕悉陳其志此乃漢文帝開諫諍之詔¶
也忠告不倦爾當奉職自用則小予不吝過勉¶
思有犯無事遜言可依前件¶
　　　蕭峴除太常愽士制¶
勑禮至則無怨樂至則不爭揖讓而理天下者¶
禮樂是也今國家上法三代下採兩漢質文隆¶
殺皆有舊章今命愽士非欲革其儀法但使提¶
舉考習而巳登仕郎守秘書省著作佐郎蕭峴¶
聞爾昆弟之間著友愛之&KR0091;復䏻於知巳依投¶
<pb:KR4c0072_SBCK_017-12b>¶
之地竭力報效況乎冨有文學黙守恬退執心¶
處巳不亦多乎爾其爲吾折中&KR0127;重詳校疑似¶
使祝宗卜史之徒不敢以近習欺爾斯則可矣¶
勉於自强可守太常愽士散官如故¶
　　　杜濛除太常博士制¶
勑守左拾遺杜&KR0293;爾五廟祖嘗佐太宗同安生¶
人共爲天下者也爾䏻自以文學䇿名清時升¶
爲諫臣豈曰虚授如聞同列墻進而不爾容爾¶
亦拜章自陳極辭貢憤乃令微辨盡知其由僉¶
曰爾以齒少有才不䏻韜晦或處衆矜巳或遇¶
<pb:KR4c0072_SBCK_017-13a>¶
事&KR0310;&KR0168;言於愼㣲則亦乖矣仕於清貫斯豈廢¶
乎考衆惡必察之言徴怨不在大之&KR0003;官移禮¶
寺跡云掖垣屈既伸眉事亦存體酌此二者頗¶
得中道況乎職業至重藴畜可施無使衆多復¶
有窺測可太常愽士¶
　　　馬曙除右庻子王固除太僕少卿王球¶
　　　除太府少卿制¶
勑前度支河東振武天德等道營田供軍使檢¶
校太僕卿兼御史中丞馬曙等或以文學䇿名¶
或以吏才進用乆更官次皆著勞效西漢趙充¶
<pb:KR4c0072_SBCK_017-13b>¶
國八十老&KR0005;通知四夷以爲排折羗虜非榖不¶
可今浚稽山南&KR0210;盧障北坐甲待食不下十萬¶
曙以文學之暇頗好論邊果䏻峙粮飽吾&KR0062;士¶
固此爲郡亦報善政球倅賔席得專留事兵於¶
其郊所命皆具東朝崇秩列等貳卿各服官榮¶
以俟昇擢可依前件¶
　　　李叔玫除太僕卿髙証除均州刺史萬¶
　　　汾除施州刺史等制¶
勑壮武&KR0005;軍檢校太子賔客前兼右金吾衛&KR0005;¶
軍&KR0101;察御史上柱國襲岐國公食邑三千户食¶
<pb:KR4c0072_SBCK_017-14a>¶
實三百七十戸賜紫金魚袋李叔玟等夫伊吕¶
之爲將也每以救扶爲心故其苗裔福隨殷周¶
我西平王功存社稷慶流後嗣子孫多賢裂土¶
分茅玟&KR1198;毅知書洵羙且武儒士多譽將才頗¶
髙慶忌一門盡有&KR0050;牙之用金敞舉族皆著忠¶
厚之名置將軍之符列卿寺之任曰文曰武唯¶
上所命酋爲才士實曰寳臣証之與汾爲吏歳¶
乆文學績效皆有可觀清江武當有人有賦豈¶
目薄小冝遵詔條無忝寵榮以稱朕意可依前¶
件¶
<pb:KR4c0072_SBCK_017-14b>¶
　　　李珏&KR0125;贈司空制¶
維大中六年歳次壬申五月丁夘朔十六日壬¶
午皇帝若曰國有元老道可咨禀天命不助倐¶
然去我冝加褒命以慰重泉咨爾故淮南節度¶
副大使知節度事管内營田觀察處置等使金¶
紫光禄大夫檢校尚書右僕射兼楊州大都督¶
府長史御史大夫上柱國賛皇縣開國公食邑¶
一千五百户李珏立德行道繼長増髙貴而益¶
脩老而彌篤在文宗朝徧歴清近内備顧問甞¶
摧姧&KR0495;外領事權善提故典爰付魁柄實肖象¶
<pb:KR4c0072_SBCK_017-15a>¶
求鎮撫四夷莫不信順訓導百吏皆有程品左¶
官荒服衆&KR0072;非罪事君以道知我其天李固之¶
&KR0192;論無私周公之金縢終啓自朕統御尊敬舊¶
老分委戎輅作鎮孟津訓兵令行治人化洽飽¶
聞聲聞渇見風彩以大冡宰徴歸朝廷讜直忠¶
貞骨鯁魁礨凡所陳啓無非法誡遂乃裂授東¶
夏表率諸侯䏻救饑艱克爲康㤗&KR0004;陳微恙請¶
&KR0162;重&KR0009;馹&KR0016;奔問侍醫臨理旋聞大病却食涕¶
流命也柰何痛悼不及今遣使某官副使某官¶
某持節&KR0125;贈爾爲司空魂而有知鑑兹誠意嗚¶
<pb:KR4c0072_SBCK_017-15b>¶
呼哀哉¶
　　　歸融&KR0125;贈左僕射制¶
勑有禄位而享富貴啓手足而歸壤&KR0035;身殁名¶
著生榮死哀蔚為大臣冝遵贈典故金紫光禄¶
大夫守太子少傅分司東都上柱國&KR0051;陵郡開¶
國公食邑二千户歸融發於文華&KR0045;歴清近業¶
冠前輩才髙當時揔領屬官預聞政事凡曰繁¶
&KR0501;無不踐更刃皆有餘施無不可徧䖏重位内¶
循典法三乗戎輅外作屏毗冨而不驕貴而愈¶
謹曽參三省太叔九言服以行之終身不倦實¶
<pb:KR4c0072_SBCK_017-16a>¶
士林之君子爲朝廷之表臣未䆒髙年&KR0205;聞長¶
夜爰舒痛悼用加顯位命之寮長以慰重泉可¶
贈尚書僕射¶
　　　令狐定贈禮部尚書制¶
勑朕有表臣作鎮南服天不我助&KR0205;此殱奪用¶
崇飾終之典以舒痛悼之誠故桂州本管都防¶
禦觀察䖏置等使銀青光禄大夫檢校左散&KR0016;¶
常侍持節都督桂州諸軍事兼桂州刺史御史¶
大夫上柱國令&KR0546;定始自結髪至于夀考直道¶
而行靡有悔德初以友愛謁閨門之風中以文¶
<pb:KR4c0072_SBCK_017-16b>¶
學膺郷里之選終以德業爲名實之臣爰自郎¶
吏至于藩翰事藂必理刃皆有餘去載桂陽雖¶
云旱耗聞其風俗芬若椒蘭昔爾元昆輔我聖¶
考今汝猶子相予冲人公忠貞正衡鏡法式煥¶
乎當代萃於一門上有佽助急難之名下有慈¶
愛教誨之道聞於論者爾其得之跡去難留川¶
逝不捨追命宗伯以慰重泉徃而有知鑑我厚¶
意可贈禮部尚書¶
樊川文集第十七¶
<pb:KR4c0072_SBCK_017-17a>¶
